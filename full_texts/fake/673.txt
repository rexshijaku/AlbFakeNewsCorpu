Dështon Samiti i Parisit, Hoti s’e pranon thirrjen e Macronit Kryeministri i Kosovës, Avdullah Hoti, duket se ka vendosur mos të shkojë në Paris, ku më 10 qershor, presidenti i Francës, Emmanuel Macron ka paralajmëruar që të mbahet Samiti i Parisit.Në këtë Samit ishte pritur që të rifillojë dialogu Kosovë-Serbi. Por, burime të Gazetës Metro brenda koalicionit qeveritar kanë treguar se Hoti nuk do të shkojë në Paris.Të njëjtat burime kanë konfirmuar se pas presionit amerikan, LDK-ja është duke hezituar që të vazhdojë dialogu Kosovë- Serbi deri në qartësimin e situatës, që ka krijuar publikimi i inicimit të aktakuzës kundër Presidentit të Kosovës, Hashim Thaçi dhe liderit të PDK’së, Kadri Veselit.“Mungesa e presidentit në këtë Samit, e bënë të pakuptimtë prezencën e kryeministrat Hoti. Kosova nuk mund të ulët në një tavolinë me ata që kryejnë gje nocid në Kosovë, derisa në të njëjtën kohë Gjykata Speciale të merret me ndjekjen e luftëtareve të lirisë”, ka thënë ky burim për Gazetën Metro.Kujtojmë se presidenti Thaçi dhe kryetari i Partisë Demokratike të Kosovës, Kadri Veseli siç pretendohet në aktakuzën e Zyrës së Prokurorit të Specializuar, akuzohen kr ime kundër njerëzimit dhe kr ime lu fte.Por, vlen të theksohet se akuza nuk është proceduar dhe vulosur nga Gjykata Speciale.Ndërsa, nga analistët vendorë e ndërkombëtarë është komentuar si ndërhyrje politike kundër bisedimeve në Shtëpinë Bardhë që pritej të fillonin më 27 qërshor.
