Parashikimi tronditës i shkencëtarve: Sa mund të zgjasë dhe sa përqind e popullsisë do infektohet!
Pandemia e koronavirusit mund të zgjasë edhe dy vjet, paralajmërojnë ekspertët e lartë.Një grup i shkencëtarëve të sëmundjes infektive në SHBA kanë parashikuar se virusi vdekjeprurës ka të ngjarë të vazhdojë përhapjen për 18 deri në 24 muaj, derisa 60-70% e popullsisë të jetë infektuar.Ata kanë paralajmëruar kombet që të përgatiten për skenarin më të keq të pandemisë, ku përfshihet vala e dytë e madhe e infeksioneve të Covid-19.Një ekip studiuesish të sëmundjeve infektive të udhëhequr nga Qendra për Kërkime dhe Politika të Sëmundjeve Infektive (CIDRAP) në Universitetin e Minesota, përdori të dhëna për pandemitë e kaluara dhe publikoi raporte në lidhje me detajet mjekësore të Covid-19 për të bërë parashikimin e tyre.Ata shkruan:Gjatësia e pandemisë ka të ngjarë të jetë 18 deri në 24 muaj, pasi imuniteti i masës zhvillohet gradualisht. Covid-19 është një sëmundje e re dhe askush nuk ka imunitet. Besojmë se pandemia nuk do të ndalet derisa të infektohet rreth 70% e popullatës globale.Infeksionet pandemike kanë tendencën të shuhen gjatë muajve të verës, pasi temperaturat e larta shkatërrojnë virusin. Megjithatë, koronavirus ka treguar se mund të jetë rezistent deri diku edhe ndaj temperaturave të larta. Zyrtarët duhet të ndalojnë së i thëni njerëzve se pandemia është drejt fundit dhe duhet të fillojnë t’i përgatisin ata për të “bashkëjetuar” me pandeminë për një kohë të gjatë.Sipas studiuesve, pandemia mund të ndjekë 3 skenare:Skenari i parë është ai ku vala e parë e Covid-19 do të pasohet nga një seri valësh të vogla përsëritëse, për një periudhë gati 2 vjeçare. Skenari i dytë është pasimi i valës së parë të pandemisë, nga një valë e dytë më e madhe dhe ëm fatale. Gjithashtu, disa valë më të vogla të pandemisë pas valës së dytë. Skenari i tretë parashikon një ngadalësim të përhapjes së pandemisë, pavarësisht rasteve të vazhdueshme të infeksionit. Përsa i përket skenarit të tretë, nëse ndodh, nuk do të ketë nevojë të vendosen masa drastike siç janë vendosur tashmë në të gjitha shtetet e prekura.