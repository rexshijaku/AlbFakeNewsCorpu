VV nis peticion për zgjedhje të reja, paralajmëron veprime në seancën e votimit të qeverisë
Vetëvendosje ka mbajtur sot një konferencë për media, ku kanë bërë të ditur hapat e ardhshëm që do të ndërmarrin pas verdiktit të Gjykatës Kushtetuese, që i dha të drejtë dekretit të presidentit Thaçi.Sekretarja organizative e Vetëvendosjes, Vlora Haxhimehmedi para mediave tha verdikti i Kushtetueses tregoi se të tjerët duan ta grabisin pushtetin kundër votës së qartë të qytetarëve, shkruan lajmi.net.Ajo bëri të ditur se peticioni do të jetë online,  dhe kërkesa e vetme në të do të jetë organizimi i zgjedhjeve të reja.“Duan ta grabitin pushtetin përkundër votës së qartë të qytetarëve. Për këtë veprim ata arritën të marrin edhe aktvendimin e Gjykatës Kushtetuese. Kjo gjykatë ka zgjedhur anën e gabuar të drejtësisë. Mirëpo, çka tjetër mund të prisnim nga një gjykatë, e cila është e kapur nga PLAN-i. Për të mbrojtur vlerat demokratike, ne do të nisim një peticion ku do të kërkojmë zgjedhje. Peticionin do ta kemi online. Zgjedhjet, janë zgjidhje e krizës politike.  Zgjedhjet janë parësore dhe demokratike. Peticioni do të jetë i stërmadh. Nuk e lejojmë shkeljen e demokracisë e të popullit, nuk ka demokraci pa zgjedhje”, tha ajo.Ndërkaq, deputeti i VV-së, Liburn Aliu sa i përket rezistencës së VV-së tha se pjesë e veprimeve të kësaj rezistence do të jetë peticioni.Ai tha se për aktivitetet politike, qytetarët do të njoftohen me kohë.Ali po ashtu tha se VV edhe në seancën për formimin e qeverisë do ta tentojë ta ndalojë mbajtjen e saj.“VV do të jetë kundër qeverisë, mënyra se si do ta shprehim atë, do të shihet në seancë, nëse ajo do të mbahet”, tha Aliu.