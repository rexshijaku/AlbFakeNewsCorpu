Shpend Ahmeti reagon pas rastit të 9-vjeçares që u kafshua nga qentë endacakë
Mbrëmë në Prishtinë një vajzë 9-vjeçare është kafshuar nga qentë endacakë. Për këtë rast ka reaguar sot kreu i Komunës, Shpend Ahmeti, raporton Gazeta Express.Ahmeti në Facebook ka shkruar se ka më shumë se tre vite që ka dërguar shkresa te institucionet e nivelit qendror për qentë endacakë.“Në mes tjerash kam kërkuar strategji nacionale për këtë çështje. Komuna e Prishtinës është komuna që ka shpenzuar më së shumti në trajtim, dhe komuna që ka respektuar në përpikmëri Ligjin për Mbrojtjen e Drejtave të Kafshëve. Lehtë është me kalu Ligj në letër evropian e mandej mos me u marr me këtë punë”, ka shkruar ai.Ahmeti thotë seka kërkuar nga Këshilli i Sigurisë që kjo temë të trajtohet si çështje sigurie.“E kam thënë se kur të ndodhin tragjeditë, vajtojmë. Ne po bëjmë strehimore, dhe po trajtojmë qentë e po i kthejmë në rrugë. Edhe po i ushqejmë që mos të jenë agresivë.Por kjo nuk mund të bëhet vetëm në Prishtinë edhe vetëm nga Prishtina. Kësaj radhe është kafshim e lëndim, po herën tjetër? Mandej kalojmë në ekstremin tjetër”, ka thënë ai. /GazetaExpress/