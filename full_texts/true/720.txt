Vendimet e reja të Qeverisë anti-COVID, reagon kreu i Prishtinës Kreu i Prishtinës, Shpend Ahmeti, përmes një postimi në Facebook ka reaguar rreth masave të Qeverisë për kthimin e kufizimit të lëvizjes dhe masave të tjera.Ai thotë se do të ishte mirë të njoftoheshin më herët, e jo 6 orë para se ato masa të hyjnë në fuqi.“Kishte me qenë mirë bile komunave me na informu paraprakisht para se me dal ne konferencë për masa që hyjnë në fuqi pas 6 orësh”, ka shkruar Ahmeti.Qeveria kthen kufizimet e lëvizjes në disa qytete, masa të reja në luf.tën ndaj COVID-19Qeveria Hoti ka marrë vendim që të kufizohet lëvizja prej orës 21:00 deri në ora 05:00 e mëngjesit në komunat e Prishtinës, Prizrenit, Ferizajt e Vushtrrisë.E gjithashtu do të ketë masa edhe për sektorin e gastronomisë.“Do të mbyllen të gjitha lokalet nga ora 21:00 deri në ora 05:00 të mëngjesit.Gjatë kësaj kohe lejohet gastronomia vetëm në hapësira të hapura dhe ‘takeaway’”, ka thënë Hoti.
