Lihen në arrest shtëpiak policët e arrestuar për keqtrajtim të një të mituri
Gjykata e Pejës ka caktuar masën e arrestit shtëpiak ndaj dy zyrtarëve policorë të dyshuar për keqtrajtim gjatë ushtrimit të detyrës zyrtare, duke refuzuar kështu paraburgimin e kërkuar nga Prokuroria e Pejës.Lajmin për KALLXO.com e ka konfirmuar zëdhënësja e Gjykatës, Tringa Zhuti.Prokuroria e Pejës dje gjatë ditës ka parashtruar kërkesë për paraburgim ndaj dy zyrtarëve policor.Seanca është mbajtur sot në Gjykatën e Pejës ndërsa është marrë edhe aktvendim për hetime në drejtim të disa veprave penale.Rasti është nën hetime.Arrestimi i dy pjesëtarëve të Policisë është bërë me dyshimin se të njëjtit kanë kryer veprën penale “keqtrajtim gjatë ushtrimit të detyrës zyrtare” dhe “lëndim i lehtë trupor” kurse me vendim të prokurorit të njëjtëve u është caktuar masa e ndalimit për 48 orë si dhe janë suspenduar nga detyra.