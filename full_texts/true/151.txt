Bytyçi flet para finales Prishtina-Ballkani: Premitë gjithmonë janë surprizë nga Presidenca Të gjithë janë në emocione në prag të finales së madhe të Kupës së Kosovës, mes Prishtinës dhe Ballkanit nga Theranda.  Dy skuadra që po tregojnë lojëra më të mira, të cilat nuk ia dolën në kampionat por tani kërkojnë trofeun e Kupës, po ashtu edhe një vend në garat e Europa League.Futbollistët e Ballkanit janë të përgatitur në çdo aspekt dhe synojnë fitore, që ta sjellin trofeun e parë në vitrinat e tyre. Ballafaqimi luhet nesër në orën 17.45 në stadiumin “Fadil Vokrri” në Prishtinë, pa pranin e shikuesve.Drejtori sportiv i Ballkanit, Avni Bytyçi, tha se atmosfera është shumë e mirë, ekipi i përgatitur dhe besojnë e shpresojnë ta fitojnë Kupën, për herë të parë në histori të këtij kolektivi të vyeshëm.“Sot kemi mbajt stërvitjen në Stadium e ‘Fadil Vokrrit’ për shkak të ambientimin me barin natyral.Stërvitja shkoj sipas parashikimit, Ballkani është në gjendje të mirë fizike dhe psikike.Është e natyrshme që shkojmë për një rezultat pozitiv, të gjithë lojtarët janë në dispozicion. Lëndime e as mungesa nuk kemi, tani jemi kthyer në hotel të pushojmë sepse na pret punë e madhe nesër.Premitë gjithmonë janë surprizë nga Presidenca. Kështe që fokusi jone 100% është për lojën, finalen që na pret nesër”, tha Bytyçi për gazetën kombëtare “Bota sot”.
