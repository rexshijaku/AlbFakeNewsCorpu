Shtëpi të vërteta, të pushtuara nga djajtë dhe rrëfimi që qëndron prapa tyre
1. Vila Sturdivant, Selma, AlabamaE ndërtuar në vitin 1856 në stilin e renesancës greke, kjo vilë e bukur në vitin 1864 blihet nga John McGee Parkman. Gjatë viteve pas Luftës civile, Parkman ishte arrestuar dhe burgosur për shkak të spekulimeve me pambuk. Parkman ishte munduar që të ikte nga burgu, por gjatë këtij tentimi ai u vra. Kur, disa vite më vonë, gruaja e tij vendosi që ta shiste shtëpinë, në shtëpi filloi që të paraqitej rregullisht shpirti i Parkmanit, ku mund të shihet edhe sot e kësaj dite. Në këtë vilë shpesh shihen edhe fantazmat e dy vajzave të vogla, për të cilat nuk dihet se kush ishin.2. Shtëpia "Whaley", San Diego, KaliforniDikur rezidencë private, kjo shtëpi e ndërtuar në mes të shekullit XIX tani është muze, dedikuar ish-pronarëve të saj dhe historisë të cilën ata e krijuan këtu. Njëra nga shtëpitë dikur ishte lëshuar me qira, si dhomë ku mbaheshin proceset gjyqësore. Kjo mund ta shpjegojë faktin që, në këtë shtëpi, shihen fantazma të shumta. Aty dallohen sidomos fantazma e pronarit të shtëpisë, Thomas Whaley, gruas së tij dhe e një prej vajzave të tyre. Shpesh dëgjohet edhe muzika dhe rrapëllima e dyerve.Lexoni edhe:Mihrija artiste e rrallë - e bën publikun të qajë3. Shtëpia e piratëve në Savana të XheorxhisëE njohur si shtëpia më e vjetër në qytet, kjo ngrehinë daton që nga viti 1753, kur së pari ishte përdorur si shtëpi banimi. Më vonë ajo ishte shndërruar në bujtinë dhe kafene, gjë që mbeti për dekada të tëra. Sot, kjo ndërtesë përdoret si restorant, ku pjesa e epërme, e cila më parë përdorej si bujtinë, tani përdoret si magazinë. Sot shihen shumë shpirtra në këtë shtëpi. Fantazmat kryesisht shihen në katin e dytë.4. Kështjella "Manresa", Port Taunsend, shteti i UashingtonitE frymëzuar nga kështjellat e stilit francez të renesancës, kjo ish-vilë e bukur, që tani është hotel, ishte kompletuar në vitin 1892 në emër të nënshtetasit të Prusisë, Charles Eisenbeis. Në fillim kjo ndërtesë duhej të ishte hotel, por Eisenbeis e shndërroi atë në shtëpi familjare. Ajo mbeti e zbrazët për disa dekada pas vdekjes së tij, për t'u bërë më pas shkollë jezuite dhe, në fund, hotel. Derisa në tërë ndërtesën dritat fiken dhe ndizen vetvetiu, si dhe dyert e dritaret hapen e mbyllen krye më vete, duket se është kati i tretë ai që është më i pushtuar nga djajtë, e në kuadër të tij, sidomos dhoma nr 306. Shpesh këtu shihet fantazma e një gruaje, të cilës i pëlqen që t'i prekë gjësendet e mysafirëve.(Kosova Sot Online)