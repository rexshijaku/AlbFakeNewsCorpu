“Muslim 3D”: Një kompani gjermane vjen me ‘Haxhin virtual’ – një turne përmes stilit të jetës, historisë dhe ritualeve islamike
Për herë të parë ndonjëherë, pelegrinazhi vjetor islam i Haxhit është i mbyllur për adhuruesit nga jashtë Arabisë Saudite.Por, për të ofruar përvojën te myslimanët në mbarë botën që nuk janë në gjendje të marrin pjesë, një kompani gjermane po krijon një përvojë interaktive të Haxhit dixhital, shkruan Euronews, përcjell Telegrafi.E quajtur “Muslim 3D”, ajo mund të duket si një video-lojë, por në të vërtetë është një turne virtual përmes stilit të jetës, historisë dhe ritualeve islamike.Zakonisht miliona njerëz udhëtojnë në Mekë, qyteti më i shenjtë për myslimanët, për pesë ditë adhurimi.Haxhi është një parim thelbësor i Islamit dhe është i domosdoshëm për të gjithë myslimanët që të marrin pjesë të paktën një herë në jetën e tyre, përveç nëse janë fizikisht ose financiarisht të paaftë për të udhëtuar.Por këtë vit, kriza e coronavirusit do të thotë që në vend të 2.5 milionë pelegrinëve, siç ishin vitin e kaluar, Ministria e Haxhit të Arabisë Saudia e ka kufizuar numrin në mes 1.000 dhe 10,000.Si funksionin kjo?Krijuesi i “Muslim 3D” është një kompani e quajtur Bigitec, në Bon, Gjermani.Drejtori menaxhues Bilal Chbib thotë se ideja për përvojën virtuale i erdhi atij mbi një dekadë më parë, si një mënyrë për të “përzier” dashurinë e tij për lojëra teknologjike dhe video me edukimin e tij fetar dhe kulturor.“Sfondi im është zhvillimi i lojërave dhe unë jam një lojtar i pasionuar i video-lojërave. Dhe në një moment, unë pyesja veten pse nuk ka ndonjë gjë ku mund të eksploroj kulturën dhe historinë time”, shpjegon Chbib.“Dhe produktet që unë kam parë, të cilat në një moment paraqesin diçka që ka të bëjë me Islamin, ishin kryesisht lojëra lufte ku myslimanët ishin djemtë e këqij që duheshin vrarë”.Zhvillimi i programit ishte një proces i kujdesshëm për Chbib, pasi ai dhe kolegët e tij përdorën me kujdes fotografi për të përsëritur me saktësi procesin e një animacioni të lutjes.Kjo i lejoi ekipit të krijonte një version realist të hapësirës së Qabes, qendrës së xhamisë më të shenjtë, Masjid al-Haram, në Mekë, përcjell Telegrafi.“Ju mund ta përjetoni këtë ngjarje praktikisht”, thotë Chbib, “kjo është diçka që nuk mund ta bësh përmes leximit të një libri. Kjo është diçka shumë e veçantë në lojërat video që ju me të vërtetë mund të krijoni këtë përvojë duke vizituar këto vende sikur të ishit atje”.Chbib nuk e ndjen se oferta e tij virtuale e Haxhit është një zëvendësim i haxhit të plotë, por ofron një mënyrë që njerëzit ta provojnë ritualin nga distanca.“Unë nuk mendoj se do të jetë një zëvendësim për të shkuar në një pelegrinazh islam, sepse është pjesë e vetë ritualit të jesh fizikisht atje, të veshësh rroba, të vizitosh vendet që kanë domethënie fetare për ne. Por padyshim që është mjet për të pasur këtë alternative për të parë këtë vend”. /Telegrafi/