Lajm i mirë: Vaksina e Covid-19 është gati, e testuar dhe e sigurt Ministria ruse e Mbrojtjes tha këtë të mërkurë, në një komunikim zyrtar, se vaksina e Covid-19 është testuar klinikisht në një grup vullnetarësh dhe është e sigurt.Sipas raportimeve të saj, pjesë e kësaj prove u bënë 18 persona, të cilët nuk kishin probleme të tjera shëndetësore apo sëmundje kronike.Rezultatet e provave “na lejojnë të flasim me besim në lidhje me sigurinë dhe tolerancën që shfaq vaksina”,- thuhet në deklaratën e ministrisë.Ministria, në të vërtetë, nuk tha sesa efektive mund të jetë vaksina, por një mjek që u bë pjesë e këtij testimi tha se të gjithë të rinjtë që e morën vaksinën, janë tashmë të mbrojtur nga koronavirusi.“Imuniteti i tyre po funksionon mirë, po krijohen antitrupa, kështu që ata janë të mbrojtur nga koronavirusi”,- tha studiuesi Svetlana Volchikhina në videon e publikuar nga Ministria e Mbrojtjes.Ministri i Mbrojtjes, Sergei Shoigu, i tha Presidentit Vladimir Putin gjatë pikut të epidemisë, në fund të majit, se studiuesit po bënin gati një vaksinë, në bashkëpunim me shkencëtarët e Institutit Gamaleya në Moskë.Të gjithë vullnetarët që morën pjesë u izoluan në Spitalin Ushtarak Burdenko, në Moskë, më 18 qershor, kur iu bë vaksina dhe që nga ajo kohë ata iu nënshtruan kontrolleve të përditshme.Ministria e Mbrojtjes raportoi se “për 28 ditë pas vaksinimit, shenjat jetësore të vullnetarëve mbetën brenda kufijve normalë”.“Ne tani e dimë se jemi 100 për qind të mbrojtur”,- tha Yury, një ushtarak që mori pjesë në testim, duke u larguar nga spitali.Një grup i dytë pjesëmarrësish që ishin vaksinuar më 23 qershor janë aktualisht në izolim në spital nën mbikëqyrjen mjekësore.Ministria e Mbrojtjes tha se pret që analizat klinike të përfundojnë plotësisht deri në fund të korrikut.Rusia renditet e katërta në botë sa u përket infeksioneve të koronavirusit, me 746,369 raste dhe afro 12,000 vd.ekje, thanë zyrtarët shëndetësorë të mërkurën.
