Skocia nuk ka regjistruar asnjë të vdekur nga Covid-19 në gjashtë ditët e fundit Ministrja e parë e Skocisë, Nicola Sturgeon, ka njoftuar se vendi i saj nuk e ka regjistruar asnjë viktimë të koronavirusit për të gjashtën ditë me radhë.Deri më tani, shteti verior i Mbretërisë së Bashkuar i ka regjistruar 2,472 të vdekur nga koronavirusi dhe 18,170 persona të infektuar, shkruan “Metro UK”.Lexoni edhe: Emërohet drejtori i ri Autoritetit të Aviacionit CivilGjatë 24 orëve të fundit, në këtë shtet janë regjistruar vetëm 14 raste të reja të infektimeve.Tash për tash, në spitalet e Skocisë ndodhen 867 pacientë me koronavirus. Prej tyre, 15 janë në repartin e kujdesit intensiv.Lajmi i mirë nga Skocia vjen në kohën kur Anglia, Uellsi e Irlanda Veriore po përgatiten për t’i bërë hapat e ardhshëm për të dalë nga izolimi.Kryeministri britanik, Boris Johnson, pritet që të martën ta paraqesë në kuvend planin për lehtësimin e masave kufizuese. Të dielën, ai tha se përparimi i shënuar në luftën kundër pandemisë gjatë tre muajve të izolimit e bën të mundur vazhdimin e lehtësimit të masave.Qeveria do të publikojë udhëzues për secilin sektor në lidhje me atë se si të parandalohet përhapja e koronavirusit, kur lokalet të rihapen.(Kosova Sot Online)
