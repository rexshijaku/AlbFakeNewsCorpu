Konfiskime të armëve në ahengje Policia e Kosovës ka raportuar për tri raste të konfiskimeve të armëve në ahengje familjare gjatë ditës së diele.Një rast ka ndodhur në Bresje, në Fushë Kosovë, rreth orës 13:00, ku është konfiskuar një pistoletë dhe gjashtë gëzhoja të fishekëve. I dyshuari pas intervistimit dhe konsultimit me prokurorin është liruar me procedurë të rregullt.Rasti tjetër kishte ndodhur në Prishtinë në rrugën “Ali Kelmendi” rreth orës 14:30. Është konfiskuar një pistoletë dhe po ashtu katër gëzhoja. I dyshuari që ka shtënë me armën në ahengun familjar është liruar me procedurë të rregullt.Ndërkohë po ashtu Policia e Kosovës ka intervenuar në një rast të tillë edhe në fshatin Lebanë. Policia në këtë aheng ka konfiskuar një armë gjysmë-automike, pesë gëzhoja dhe tre fishekë, ndërsa personi i dyshuari është liruar në procedurë të rregullt.© KOHA. Të gjitha të drejtat janë të rezervuara.
