Kek super i butë – Shije e lehtë fantastike Një ëmbëlsirë mahnitëse, shumë e lehtë dhe shkrifët.Receta perfekte për ta përgatitur në raste festash ose dhe për ta shijuar çdo herë që nepsi godet.Mund të jetë keku më i mirë që do të përgatisni dhe do të mrekulloheni me shijen e tij delikate.AgroWeb.org ju tregon recetën shumë të thjeshtë për përgatitjen e kekut super të butë, kështu do të surprizoni familjen apo të dashurit tuaj.Përbërësit35 gr gjalpëpak kripë3 lugë gjelle me qumësht20 gr sheqer6 lugë e gjysmë gjelle me miell për ëmbëlsira2 vezë që do t’i ndani veç të verdhat dhe të bardhat e tyreGjysmë luge çaji me lëng limoni40 g sheqer2 të bardha vezëshPërgatitjaNgrohni furrën duke e vendosur në 170 gradë Celsius.Në një tigan shkrini gjalpin me zjarr të ngadaltë.Shtoni aty pak kripë, qumështin dhe 20 gramë sheqer, përzjejini derisa të shkrihen plotësisht.Hiqeni tiganin nga zjarri dhe hidhni miellin, përsëri duke e përzjerë në mënyrë që të mos krijohen kokrriza.Më pas kur të jetë ftohur pak masa, shtoni të verdhat e vezëve dhe përzjejeni me kujdes sa të bashkohen të gjithë përbërësit deri sa të bëhen brumë.Në një tas hidhni të bardhat e vezëve dhe rrihini derisa të formohet shkuma e bardhë.AgroWeb.org ju këshillon që të shtoni aty ngadalë lëngun e limonit dhe 40 gramë sheqer, gjithmonë duke përzjerë me rrahësen elektirke.Me pas duhet të shtoni këtë masë me të bardhat e vezëve tek brumi që formuat.Duke përdorur një lugë, merrni pak e nga pak nga vëzët e bardha të rrahura dhe përzjejini ngadalë me masën e brumit.Vazhdoni këtë proces derisa e gjithë masa të jetë homogjene.Në një tavë hidhni pak gjalpë dhe lyejeni sipërfaqen e saj, më pas spërkateni me pak miell, kështu keku nuk do të ngjitet.Masën e formuar kalojeni në tavë, dhe me lugë përhapeni në mënyrë që trashësia të jetë e barabartë.Tavën me brumin e kekut vendoseni brenda në një tavë më të madhe tek e cila shtoni ujë derisa të mbulohet përrreth 3 cm e saj.Proces që njihet si banjo-mari.Piqeni kekun në temperaturë 150 gradë Celsius përreth 50 minuta.Për të kuptuar nëse keku është gati, mjafton që me një kunjë dhëmbësh apo thikë të shponi brumin.Nëse sipërfaqja e thikës është e pastër, atëherë keku është gati.Pasi ta keni nxjerrë nga furra AgroWeb.org ju këshillon që ta kaloni në një pjatë që të ftohet pa nxehtësinë e tavës.Mund t’i shtoni sipër pak sheqer pluhur për ta zbukuruar, dhe mjafton ta ndani dhe ta servirini për familjarët dhe të afërmit tuaj.Nëse ruhet i mbuluar në frigorifer, mund të qëndrojë i freskët për dy ditë.
