Zogaj: “Bota sot”, zëdhënëse e shqiptarëve për liri
Bashkëpunëtori dhe analisti i njohur politik Skender Zogaj ka thënë më rastin e 25 vjetorit të themelimit të gazetës se Gazeta "Bota sot" është padyshim trashëguesja më e denjë e veprimtarisë informatave të traditës më të mirë në përmasën kombëtare, sepse, është themeluar në kushtet dhe rrethanat më të rënda të okupimit të Kosovës, kur pushtuesi serb është përpjekur që ta gulfasë jetën e shqiptarëve, duke i fshehur krimet monstruoze.“Gazeta "Bota sot" është padyshim trashëguesja më e denjë e veprimtarisë informative të traditës më të mirë në përmasën kombëtare, sepse, është themeluar në kushtet dhe rrethanat më të rënda të okupimit të Kosovës, kur pushtuesi serb është përpjekur që ta gulfasë jetën e shqiptarëve, duke i fshehur krimet monstruoze! "Bota sot" pikërisht në këtë kohë ka marr guximin që të bëhet zëdhënëse e shqiptarëve të Kosovës duke denoncuar barbarinë e hegjemonisë serbe, dhe duke shprehur të vërtetën për shqiptarët dhe aspiratën e tyre për liri!  Prandaj, kontributi i gazetës "Bota sot" në  prag të luftës dhe menjëherë pas luftës, ka qenë i rëndësisë historike, sepse kjo ishte gazeta e vetme me platformë të pastër idealiste kombëtare, me përcaktim demokratik dhe pro-perëndimor, gjë që, kontributi i saj ka qenë i jashtëzakonshëm edhe në denoncimin dhe luftimin e mbeturinave ideologjike komuniste! Të gjitha këto e stolisin jubileun e 25-vjetorit të gazetës, e cila duhet të vazhdojë të jetë tribunë e fjalës dhe mendimit të lirë, që mbështesin të vërtetën dhe të drejtën, si vlera të shenjta, në mbrojtjen e të cilave, gazetarët e "Bota sot" kanë sakrifikuar edhe jetën” ka thënë ai.Zogaj po ashtu ka jep edhe një mesazh për punën dhe drejtimin që gazeta “Bota Sot” duhet ta mbaj.“Duke qenë njëri nga bashkëpunëtorët e saj të brendshëm, me ndjenjat më të mira shpreh urimet më të sinqerta për 25-vjetorin gazetës, duke rikujtuar se "Bota sot" duhet të mos harroj profilin e saj të veçantë informativ kombëtar, që nuk guxon të oscilojë dhe bie nën ndikimet politikaneske të grupeve parakaluese, që anashkalojnë interesin kombëtar! "Bota sot" duhet të jetë gazetë e profesionizmit intelekrual dhe të qëndroj sa më larg injorancës! Emrat e mëdhenj elitarë të fushave të ndryshme e duan këtë gazetë dhe kjo duhet të bëjë çmos që ata ti ketë të përhershme në faqet e gazetës” ka thënë bashkëpunëtori dhe analisti i njohur politik Skender Zogaj.Ai ka thënë se kjo gazetë ka merita të jashtëzakonshme në informimin e drejtë dhe të saktë të idealeve të pastra demokratike.“Gazeta "Bota sot" është sinonimi i përpjekjeve të lavdishme liridashëse të popullit shqiptar të Kosovës, sepse, kjo gazetë ka lindur në kulmin e egërsimit të  okupatorit serb,  duke përhapur fuqishëm dhe guximshëm kushtrimin e lirisë! Bota sot pa dyshim ka merita të jashtëzakonshme për informimin e drejtë dhe të saktë, të idealeve më të pastra demokratike, prandaj, me të drejtë është quajtur dhe e ka arsyetuar epitetin e gazetës kombëtare”, vlerëson Zogaj.Njohësi i ҫështjeve politike dhe ish bashkëpunëtori i Presidentit historik, Ibrahim Rugova,  e vlerëson rolin e “Bota sot” në kohën e pas luftës, duke mos iu trembur bandave kriminale, që ia vranë bijtë dhe bijat më të mira.“Sidomos, është i rëndësisë historike roli i Botës sot, menjëherë pas luftës, kur kjo gazetë nuk iu tremb bandave kriminale, të cilat, rrejshëm,në emër të meritave të luftës, në mënyrë të organizuar dhe tepër agresive, po i shkaktonin dëme të mëdha vendit dhe popullit, duke ia vra bijtë dhe bijat më të mira dhe seriozisht duke penguar realizimin e shtetformimit!”, vlerëson ai.Zogaj thotë tutje se ndihet krenar që dikur ka qenë pjesë e stafit të “Bota sot”. Madje, duke qenë si i tillë, Skender Zogaj ka edhe disa këshilla për gazetën, duke thënë se ‘kjo gazetë më mirë është të bëhet qiri i fikur se sa i fëlliqur’.“Pra, Bota sot ishte gazeta frymës së atdhetarisë së pastër demokratike, dhe, si e këtillë, në 25 vjetorin e saj, ndjehem krenar që, kam pasur rastin të jem pjesë e stafit të saj, në ditët e zhvillimeve më dramatikdhe! Duke qenë se e ndjej si gazetën time, nuk mund të mos e theksoj se, Bota sot nuk guxon të ndryshoj kursin e saj informativ, nuk guxon të luhatet dhe të harroj profilin e veçantisë së vet, sidomos ideologjik, siç janë duke vepruar pjesa dërmuese e medieve kosovare, të cilave u mungon koncepti redaktorial dhe platforma informative, prandaj, s'janë tjetër veçse servise shërbyese! Kjo është e tmerrshme prandaj uroj që kjo të mos i ndodh gazetës kombëtare Bota sot, sepse kjo gazetë më mirë është të bëhet qiri i fikur se sa i fëlliqur! Koha e krizës aktuale kalon dhe gjurmët mbesin! Dinjiteti kushton, por reflekton nder e krenari, që uroj t'i ketë përgjithmonë gazata Bota sot”, thekson analisti Skender Zogaj.