Thaçi reagon pas votimit të qeverisë: Ditë e rëndësishme për demokracinë Presidenti i Kosovës, Hashim Thaçi ka reaguar pas votimit të suksesshëm të qeverisë Hoti në Kuvendin e Kosovës.Me anë të një postimi në Facebook,  Thaçi ka përgëzuar deputetët e Kuvendit të Kosovës për votimin e qeverisë së re, shkruan lajmi.net.Sipas Thaçit, kjo është një ditë e rëndësishme për demokracinë dhe qytetarët e vendit.Postimi i plotë:I përgëzoj deputetët e Kuvendit të Republikës së Kosovës për votimin e Qeverisë së re. Kjo është një ditë e rëndësishme për demokracinë tonë dhe për qytetarët e vendit. Qeverisë së re i uroj sukses në përmbushjen e programit qeverisës dhe i ofroj bashkëpunim të plotë në jetësimin e agjendës kombëtare dhe ndërkombëtare.Me bashkëpunim dhe koordinim ndërinstitucional mund ta rimëkëmbim ekonominë tonë dhe të lëvizim me hapa më të shpejtë drejt integrimit euroatlantik, duke e fuqizuar partneritetin me SHBA-në dhe me të gjitha shtetet mike.
