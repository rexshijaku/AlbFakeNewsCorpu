Haxhi në epokën e pandemisë COVID-19, do të jetë ndryshe si asnjëherë më parë Pelegrinët që marrin pjesë këtë vit në Haxh, parashihet të respektojnë rregullat e distancimit për shkak të pandemisë së coronavirusit.Sipas medieve të huaja, përcjell Telegrafi, besimtarët duhet të rrethojnë xhaminë madhështore të Mekës me 1.5 metra hapësirë midis tyre.Këtë vit pelegrinazhi vjetor i Haxhit do të jetë ndryshe, ku ceremonia pritet të fillojë të mërkurën.Arabia Saudite zvogëloi në mënyrë dramatike numrin e pelegrinëve të cilët do të marrin pjesë në Haxh, sakaq parashihet që rituali të pranojë vetëm 1,000 besimtarë nga 2 milionë.Si rezultat, pelegrinët e këtij viti u zgjodhën përmes një sistemi, i cili vlente vetëm për banorët e mbretërisë.“Është një moment i bukur për mua”, tha Faridah Binti Bakti Yahra, një nënë 39-vjeçare nga Indonezia, e cila u befasua shumë kur e njoftuan se ishte përzgjedhur për ndjekjen e ritualit në Haxh.“Nuk mund të besoja se ishte e vërtetë”, u shpreh ajo.Haxhi është një nga pesë shtyllat e fesë islame, ndërsa secili besimtar që posedon kushtet ekonomike obligohet të shkojë së paku një herë në jetën e tij.Pelegrinët shpesh kursejnë para për vite të tëra dhe aplikojnë në mënyrë të vazhdueshme për të marrë pjesë.Arabia Saudite e cila ka raportuar deri më tani 270 mijë raste, u detyrua të reduktojë numrin e pelegrinëve në Haxh, në mënyrë që vendi të shmangë turmat e njerëzve. /Telegrafi/
