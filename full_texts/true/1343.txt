Kosova në udhëkryq prej Presidentit dhe prej elitës politike shqiptare
Shkruan: Skënder Kapiti“E more Hashim, si nuk e ditë diçka shumë të thjeshtë, se lavdia nuk ngrihet e nuk ndërtohet me mundin dhe mbi sakrificat e të tjerëve as me rrena, mashtrime, spekulime, as me tradhti e me pazare, pasi me ndryshimin e rrethanave është koha ajo që të akuzon, demaskon dhe të nxjerr e të përzënë me turp nga Tempulli i Lavdisë ky hyre vetë dhe me ndihmën e servilëve, me ndihmën e pushtetit, të papërgjegjshmërisë dhe të korrupsionit”.-Ky këtu është Hashim Thaçi, por këtu nuk është si President i Kosovës, por është në Gjykatën Speciale ku po hetohet apo si thonë në Kosovë për ta zbut pak fjalën hetim , po”intervistohet” për akuzat e rënda të ngritura nga Prokurori Special. Shikoni si duket me të shti në gjynah, i urtë, sikur i ka hup rruga në oborr , po ia vret kryet e sytë dielli , a thua se po del nga qelia e errët e izolimit. Me dorë në xhep e me çantë në shpin si fukara. Ku e ka mikun e tij Edi Ramën në këto ditë. Edi është në Tiranë t’u u “përlesh” me BE-në e me Gjermaninë për ta ndryshuar Kushtetutën, për ta “mbrojt” sovranitetin kombëtar për të mos lënë ndërhyrjen e perëndimit për ta shembur korrupsionin dhe narko shtetin e ngritur prej tij e prej rilindësve të tij. Si more Hashim “trimi” i luftës dhe “heroi” i paqes shkove e re në këtë derexhe, dhe si nuk pate pak respekt për Kosovën, por shkove para hetimit e hetuesve ndërkombëtarë me postin e Presidentit që e more me veti për ta pasur e përdorur për mbrojtje. Hashim, Specialja nuk të thirri ty për ta mbrojt as Presidencën , as Shtetin e Kosovës dhe as Luftën e UÇK-së, të ka hirrë personalisht për hetim personal dhe jo për hetim kolektiv. Madje ti vetë ke qenë aktori kryesor që e ke mirëpritur dhe pranuar ngritjen e kësaj gjykate. Por mesa duket paske menduar shkurt, që le të shkojnë të tjerët atje, se duke e përkrah ngritjen e saj , ti do ta kishe të sigurt mos thirrjen e mosparaqitjen tënde para saj. More Hashim, pse kaq lehtë u vetë mashtrove se miqtë ndërkombëtar të Kosovës janë miq e tu personal dhe të pushtetit tënd personal, ashtu sikurse edhe luftën, edhe Partinë Demokratike , edhe Shtetin e Kosovës që i ke përdorur për interesat e tua personale.Lexoni edhe:Lajmi i fundit: PDK ka vendosur t’i bashkohet Qeverisë HotiHashim edhe po që se del i pafajshëm dhe bien akuzat kundër teje, ti tashmë ke hy në Histori, si President që nuk dhe dorëheqje edhe kur u hetove për krime të rënda nga Gjykata Speciale. Deri sot janë katër ditë rresht që jep llogari para Prokurorëve të Speciales. Pyetja vjen pse kaq gjatë, as mos ka shumë lëndë dhe denoncime kundër teje?! Akuzat e ngritura nga serbët dhe agjenturat e tyre kundër të cilave janë të gjithë shqiptarët e vërtetë, dhe askush nuk dëshiron që ti të dënohesh prej të pavërtetave dhe prej shpifjeve të Beogradit dhe të shqipfolësve, pasi lufta e UÇK-së ka qenë e drejtë , patriotike dhe e pastër, por ka diçka tjetër, dhe dije tashmë se politikisht ke marrë fund, se mbi ty rëndojnë akuza të rënda dhe opinione negative publike korruptive dhe antikombëtare kundër interesave dhe Kosovës, dhe këto nuk do t’i falin shqiptarët, prandaj politikisht ke marrë fund, e në daç jep e në daç mos jep dorëheqje si President, por sa ma gjatë që ta mbash kolltukun e Presidentit aq më shumë dëm do t’i bësh Kosovës dhe aq më shumë do të thellohet mëkati yt. Kur i bën dëm popullit dhe kombit tënd kurrë mos mendo se do të shpëtojnë “miqtë” e tu ndërkombëtarë , dhe as “miqtë” e as shokët e tu nga Tirana si kryeministri Rama të cilët në Prishtinë të mbrojnë fort duke edhe i tallë e quajt lopë e gomarë ata politikanë, ato media dhe të gjithë ata shqiptarë që dolën kundër teje Hashim, kundër shkëmbimit dhe copëtimit të Kosovës dhe kundër mini shengenit neo jugosllav anti-Kosovë. Kosova sot është në një udhëkryq të madh, pas atij grushti parlamentar shteti që rrëzoi qeverinë KURTI, është në një gjendje të rëndë prej pandemisë së koronavirusit , prej krimit e korrupsionit dhe tani edhe me imazhin negativ të thirrjes para Prokurorisë Speciale të Presidentit të Kosovës “akuzuar” për krime të rënda ndaj tij. Por nuk është vetëm kjo, pasi mjerisht si gjithmonë në Tiranë, kur Kosova ka nevojë për Shqipërinë, Shqipëria gjithnjë në hall e në krizë politike të rëndë për veten e saj, kur aktualisht prej keqqeverisjes së keqe e të papërgjegjshme shtetërore e gjithë institucionale, juridike, ekonomike, të pandemisë, korrupsionit dhe krizës demokratike dhe elektorale, kur politika e pushtetit në Tiranë është në përplasje edhe me diplomacinë dhe me politikën e shteteve më të fuqishme të BE-së”.Shkrimet në këtë rubrikë nuk shprehin qëndrimet e gazetës "Kosova Sot Online".