Paralajmëron Hoti: Mund të shkojmë me masa ekstreme (E plotësuar) - Kryeministri i Kosovës, Avdullah Hoti shpreson se gjatë javës së ardhshme, do të kalojë buxheti në lexim të dytë.Shefi i ekzekutivit theksoi se fondi për rimëkëmbje ekonomike është pjesë e buxhetit prej 385 milionë euro, ku sipas tij gjatë fillimit të finalizohet një gjë e tillë.Hoti: Besoj që javën e ardhshme duhet të hyjë ne seancë për lexim të dytë“Ligji i buxhetit, rishikimi I buxhetit ka kaluar në lexim të parë, ka kaluar me sa e di edhe në komisione janë shqyrtuar amendamentet e ndryshme. Unë pres që të hënën ose të martën të finalizohet dhe besoj që gjatë javës së ardhshme duhet të hyjë në seancë për lexim të dytë dhe të përmbyllet. Krahas kësaj e kemi dërguar në kuvend edhe ligjin për rimëkëmbje ekonomike, ku përfshihet ndryshimi i shtatë-tetë ligjeve të ndryshme në nene të caktuara, për të bërë të mundurën zbatimin për pako të rimëkëmbjes ekonomike”, ka theksuar Hoti.Kryeministri Hoti pas takimit të komitetit për vlerësimin e situatës me koronavirus, theksoi se Instituti ka filluar të punojë për udhëzimin e Ministrisë së Arsimit për përgatitjet e nevojshme që duhet të të bëjë nga shtatori e tutje, kur duhet të fillojë viti i ri shkollor.Gastronomët nga Kosova kanë paralajmëruar protestë para objektit të Qeverisë gjatë javës së ardhshme. Për këtë çështje, kryeministri i vendit, Avdullah Hoti ka theksuar se do të takohet me pronarët e lokaleve për të parë një zgjidhje të mundshme të kësaj çështjeje.***Shteti ka dispozicion rreth 700 shtretër, ndërkohë që aktualisht në Qendrën Klinike Universitare dhe spitale të tjera regjionale, janë të shtrirë 570 shtretër. Në bazë të kësaj llogaritje janë vetëm 130 shtretër të lirë për pacientët me Covid-19.Kështu ka njoftuar kryeministri Avdullah Hoti, derisa ka theksuar se janë duke menduar riorganizimin komplet të QKUK-së, për ti mbyllur disa klinike, e për tI vën në dispozicion të menaxhimit të pandemisë Covid-19.Hoti: Janë 570 shtretër të shtrirë në QKUK e spitale regjionale.“Ne po bëjmë të pamundurën brenda shërbimit spitalor që të krijojmë kapacitetet shtesë. Ta parandalojmë situatën, ku nuk ke ku të shtrish njerëzit që kërkojnë të shtrihen në spital. Ndërkohë që po flasim janë 570 qytetarë të shtrirë në qendrat klinike dhe në spitale regjionale. Dhe ne kemi diku rreth 700 shtretër në dispozicion, nuk kemi më shumë. E tash duhet të mendojmë për riorganizim komplet të qendrës Klinike Universitare, për të mbyllur disa prej klinikave dhe për t’i vu në dispozicion të menaxhimit të kësaj situate”, ka deklaruar Hoti.***Kryeministri vendit Avdullah Hoti ka përsëritur edhe njëherë se duhet të mbahen në mënyrë rigoroze masat duke filluar nga mbajtja e maskave, distancës sociale dhe higjienës.“Ne bëmë një vlerësim të situatës në të cilën jemi. Ju e keni pa rritjen e numrit të rasteve gjatë ditëve të fundit. Dhe po mundohemi që të koordinojmë aktivitetet për të menaxhuar këtë sitautë. Kemi humbur tre mjekë, dhe në këtë rast dëshiroj të shprehi ngushëllime dhe për të gjitha familjet që kanë humbur të afërmit e tyre nga kjo pandemi.Tri instrumentet që na ndihmojnë të parandalojmë këtë situatë, derisa s’kemi vaksinë.Mbajtja e detyrueshme e maskës, mbajtja e distancës dhe mbajtja e higjienes personale”, ka shtuar Hoti.Derisa ka paralajmëruar se nëse i rekomandohet nga ekspertët është në gjendje të marrë edhe masat më ekstreme.***Situatë alarmante me numrin e të infektuarve me koronavirus është krijuar aktualisht në Kosovë.Drejtori i SHSKUK-së, Valbon Krasniqi, në konferencën për media të sotme bashkë me kryeministrin Hoti tha se Kosova ka në dispozicion 700 shtretër për pacientë, por që 570 prej tyre janë të zënë.E nëse numri vazhdon të rritet, atëherë do të bëhet një riorganizim.“Varësisht nga situata, do t’i destinojmë në hapësirat e caktuara”, tha ai.Krasniqi tha se në bazë të riorganizimit të bërë nga institucionet kompetente, më shumë pacientë janë shpërndarë në spitale rajonale, dhe një numër më i vogël ka mbetur në QKUK.Sidoqoftë, ai thotë se e kanë obligim ligjorqë t’u ofrohen shërbime edhe pacientëve të tjerë me probleme të tjera.“Ne jemi të obliguar që të ofrojmë shërbime edhe për pacientët e tjerë”, tha Krasniqi.***Kryeministri i Kosovës, Avdullah Hoti ka folur para mediave pas takimit të Komitetit për Vlerësimin e Situatës së Pandemisë në vendin tonë.Para gazetarëve, Hoti tha se nëse thjeshtësohen të gjitha masat e nevojshme, dalim tek mbajtja e maskës, higjienës dhe distancës sociale.“Ju i keni parë rritjen e numrit të rasteve ditëve të fundit. Kemi humbur tre persona nga stafi mjekësor. Vlerësimet e përditshme janë këto, që tri instrumentet e vetme për menaxhim janë mbajtja e detyrueshme e maskës, distancës dhe higjienës personale. Kur të thjeshtësohen të gjitha, dalim tek këto tri masa, që ruajnë jetët deri sa nuk kemi në dispozicion vaksinën. Inspektorati dhe policia duhet të bëjnë punën e tyre”, tha ai.Hoti pati vërejtje për policinë dhe inspektoratin, të cilat sipas tij duhet të tregohen më të kujdesshme.Në këtë kontekst, ai përmendi mbajtjen e aktiviteteve sportive si dhe protestave pa lejen e policisë së Kosovës.“Jemi të shqetësuar me mosrespektimin e masave në disa raste dhe mosangazhimin e nevojshëm të inspektoratit dhe policisë. Kemi pasë këto ditë aktivitete sportive. Ka pasë edhe protesta pa lejen e policisë. Personat përgjegjës në zingjirin komandues duhet të marrin përgjegjësi për mosrespektimin e masave. Ndërkohë që po flasim janë rreth 570 pacientë të shtrirë në QKUK dhe Spitalet Rajonale, ndërkohë që ne kemi 700 shtretër në dispozicion”, tha Hoti.Konferencë për medie e kryeministrit Avdullah Hoti (Drejtpërdrejt)Konferencë për medie e kryeministrit Avdullah Hoti.***Komiteti për koordinimin dhe vlerësimin e situatës emergjente me koronavirus sot është duke mbajtur takimin e radhës.Në këtë takim do të marrë pjesë ministri Armend Zemaj edhe kryeministri Avdullah Hoti.Takimi është duke u mbajtur në ndërtesën e Qeverisë, pas kësaj Hoti do të dalë në një konferencë për media.
