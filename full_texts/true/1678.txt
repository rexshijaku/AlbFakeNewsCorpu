Kim Kardashian West shkon në Wyoming për ta takuar bashkëshortin Kanye West
Ylli televiziv, Kim Kardashian West, e cila i ka kaluar disa javë të vështira në qendër të vëmendjes së mediave botërore, si pasojë e shpërthimit emocional online të burrit të saj, Kanye West, i cili e turpëroi atë publikisht, ka udhëtuar drejt shtetit Wyoming për ta takuar bashkëshortin e saj, për herë të parë prej se ka ndodhur incidenti në fjalë.Çifti është spikatur në veturë jashtë restorantit “Wendy’s”, derisa po bëheshin gati të kthehen në qytezën Cody, ku reperi i famshëm po qëndron në fermën e tij 14 milionë dollarësh, transmeton Koha.Në fotografinë e siguruar nga “DailyMail.com”, Kim shfaqet e shqetësuar dhe e përlotur teksa diskuton me ylli 43-vjeçar të muzikës.“Ajo ka vendosur të udhëtojë drejt Wyoming për të biseduar me të ballë për ballë. Ajo nuk dëshiron të injorohet më,” citohet të ketë thënë një burim i afërt i familjes Kardashian, për revistën “People”.Ribashkimi i çiftit të famshëm të showbizit vjen pak kohë pas akuzave të Westit, i cili deklaroi se kishte dashur të shkurorëzohej nga bashkëshortja e tij, pasi ajo ishte takuar me Meek Millin në një dhomë të hotelit. Ai po ashtu e kishte sulmuar me fjalë ofenduese nënë e Kimit, Kris Jenner, si dhe në mënyrë histerike ka deklaruar që ai gati e kishte mbytur vajzën e tij North, kjo pasi çifti e kishte konsideruar abortin me ta kuptuar se janë në pritje të fëmijës së tyre të parë.Reperi amerikan i cili i ka katër fëmijë me yllin e shout “Keeping with the Kardashians”, North, Saint, Chicago dhe Psalm, tashmë i ka kërkuar falje publike gruas së tij duke e pranuar se është penduar që ka folur publikisht për gjëra private të jetës së tyre.“Dua t’i kërkoj falje gruas sime Kim për faktin se kam folur publikisht për diçka kaq private. Unë nuk e kam mbrojtur atë, sikur që më ka mbrojtur ajo mua. Kimit dua t’i them se e di që e kam lënduar. Të lutem më fal. Dhe faleminderit që je gjithmonë afër meje.”Kanye nuk ka shpjeguar se për cilat komente saktësisht po kërkon falje.Javën e kaluar, 39-vjeçarja Kim Kardashian e përshkroi bashkëshortin e saj si një person i jashtëzakonshëm por të komplikuar. Ajo po ashtu foli për herë të parë publikisht për çrregullimin bipolar nga i cili vuan Kanye Westi.© KOHA.