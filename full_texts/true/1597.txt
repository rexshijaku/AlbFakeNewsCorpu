Stoltenberg mirëpret rifillimin e dialogut, thotë se është mënyra e vetme për zgjidhjen e problemit Kosovë-Serbi Sekretari i Përgjithshëm i NATO-s, Jens Stoltenberg, ka përshëndetur iniciativën për vazhdimin e dialogut me Prishtinës dhe Beogradit, duke e cilësuar si mënyrën e vetme të zgjidhjes së problemit mes dy vendeve, shkruan Tanjug.“Përshëndes faktin që Beogradi dhe Prishtina do të bisedojnë, sepse është mënyra e vetme që të zgjidhen sfidat në rajon dhe mosmarrëveshjet për Kosovën”, ka shtuar Stoltenberg, transmeton Telegrafi.Pas bisedimeve dyditore me ministrat e Mbrojtjes të NATO-s, Stoltenberg tha se nuk dëshiron të spekuloj për rezultatet e takimit të përfaqësuesve të Beogradit dhe Prishtinës gjatë takimit të 27 qershorit në SHBA, por deklaroi se përshëndet dialogun.Ai theksoi se takimi nuk është i lehtë dhe se është e rëndësishme që përfaqësuesit e Beogradit dhe Prishtinës të takohen. Ai konsideron se është e rëndësishme që përfaqësuesit të takohen pavarësisht faktit që prej kohësh nuk kanë pasur ndonjë takim.“Beogradi dhe Prishtina e kanë kuptuar se tensionet duhet të ulen dhe se duhet të gjet një rrugë drejt përparimit”, shtoi Stoltenberg.
