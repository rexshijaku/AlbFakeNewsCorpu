Liverpooli klubi anglez që ka harxhuar më së shumti para për të paguar agjentët – klubet paguan 291 milionë euro brenda vitit për agjentë Shifrat e publikuara nga FA (Federata Angleze e Futbollit) tregojnë se Liverpooli ka shpenzuar 30.3 milionë funte (33.58 milionë euro) për të paguar agjentët e lojtarëve vitin e kaluar – më shumë se çdo klub tjetër në Ligën Premier.Raporti i FA detajon shpenzimet nga klubet e Ligës Premier për agjentë dhe ndërmjetësit gjatë periudhës 1 shkurt 2019 deri më 31 janar 2020.Liverpooli bleu tre lojtarë gjatë asaj periudhe – Takumi Minamino, Harvey Elliott dhe Sepp van den Berg.Kuqezinjtë morën gjithashtu portierët Adrian dhe Andy Lonergan si transferime falas, por shpenzimi i tyre modest për lojtarët ishte zvogëluar nga shpenzimet e tyre për agjentët.1.Liverpool (30.3 milionë funte – 33.58 milionë euro)2.Man City (29 milionë funte – 32.14 milionë euro)3.Man United (27.6 milionë funte – 30.5 milionë euro)4.Chelsea (26.2 milionë funte – 29 milionë euro)Shpenzimet prej 30.3 milionë funte të Liverpool ishin më të ulëta se e njëjta periudhë në sezonin 2018-19, e cila arriti në 43.8 milionë funte.Manchester City ishin shpenzuesit e dytë më të mëdhenj për agjentët (29 milionë funte -32.14 milionë euro), ndërsa Manchester United gjithashtu pagoi 27.6 milionë funte (30.5 milionë euro).Chelsea është i katërti në listë me një shpenzim prej 26.2 milionë funte (29 milionë euro) , pavarësisht se nënshkruan vetëm me Mateo Kovacic dhe Christian Pulisic.Arsenali harxhoi pothuajse gjysmën e totalit të Bluve, 13.6 milionë funte (15.07 milionë euro), ndërsa klubet e tjerë të Londrës, West Ham (13.2 milionë funte – 14.63 milionë euro) dhe Tottenham (12.5 milionë funte – 13.85 milionë euro) janë në listë për shpenzime të mëdha.Burnley ka paguar më pak për agjentët se çdo klub në elitë me vetëm 3.9 milionë funte (4.32 milionë euro).Në total, klubet e Ligës Premier paguan 263.4 milionë funte (291.90 milionë euro) për agjentët në edicionin 2019-20, pak më shumë sesa 260.7 milionë funte (288.91 milionë euro) të shpenzuara një vit më parë.  /Telegrafi/
