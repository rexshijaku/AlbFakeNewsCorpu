Përplasen Haxhiu e Nagavci në Kuvend për Telekomin: Kush e lagu fytin nga Devollët? (E plotësuar) - ​Shtyhet seanca e Kuvendit për nesërPunimet e seancës plenare të Kuvendit u vendos që të shtyhen për nesëra në ora 10:00.Në pikë të rendit të ditës sot ishte edhe debati parlamentar për të drejtat e pensionistëve kontributdhënës që u la për nesër.Kuvendi i Kosovës sot votoi marrëveshjet ndërkombëtare që do t’i sjellin Kosovës dhjetëra miliona euro investime në fusha të ndryshme të projekteve.Punësimet në Telekom, përplasen deputet Bajqinovci e HaxhiuDeputeti i LVV-së, Mefail Bajqinovci, ka pyetur deputetin e PDK-së, Bekim Haxhiu se sa familjarë i ka të punësuar në Telekomin e Kosovës dhe në Postën e Kosovës.Ai tha se prej 98 menaxherëve, 56 prej tyre janë të PDK-së, 15 të LDK-së, 16 të AKK-së dhe 5 të Nismës.Bajqinovci: Sa anëtar të familjes i ka në Postë të punësuar, e sa në Telekom“E kam këtu edhe një prej 98 menaxherëve apo qysh doni quani, 56 janë të PDK-së, 15 janë të LDK-së, 16 janë të AAK-së, Nisma 5. Nuk ka, edhe tash le që i keni sekretarët e degëve të qendrave, nuk keni lënë kënd pa e punësuar aty. Nuk e di a është z.Hahxiu këtu, na atakoj me emra, desha me ia bë një pyetje nëse ka mundësi me na tregua sa anëtar të familjes i ka në Postë të punësuar, e sa në Telekom, kaq, tani edhe për institucionet tjera”, tha ai.Deputetit Bekim Haxhiu i është përgjigjur deputetit Bajqinovci, duke i thënë se asnjë anëtaër nuk ka të punësuar në Telekomin e Kosovës. Ndërsa, tha se në Postë ka të punësuar aq sa ka edhe Albulena Haxhiu e LVV-së.Haxhiu: Atje shko vjedh e hajde këtu akuzo tjetër kënd“Mefaili si gazetar i ka marrë që njëkohësisht ka punuar edhe në KTV edhe në antikorrupsion, tash për me rrejt e për me shpif, e për me spekulua e ka bashqe thotë çka të donë ky se këtu nuk e kap ligji. Por, po të tregoj kështu asnjë familjar i jemi nuk punon në Telekom, asnjë. Në Postë kam të punësuar po aq sa ka Albulena Haxhiu edhe ju të Vetëvendosjes njëjtë, sa ka Albulena Haxhiu. Kështu po ta them, ami 3 milionë e gjysmë euro qysh ia keni dhënë Fisnik Ismaili asnjë anëtar i familjes teme, as kushëri edhe katundit kam me i thënë rrini te shtëpia se të gjithëve do t’iu mbaj unë, veç 3 milionë e gjysmë ami qysh ia keni dhënë Fisnik Ismailit. Atje shko vjedh e hajde këtu akuzo tjetër kënd, me përmbarues, kallxoni sa para i keni marrë prej përmbaruesi, sa ju si parti, sa ai vet”, tha ai.E deputeti i LVV-së, Mefail Bajqinovci, i tha deputetit të PDK-së, Bekim Haxhiu se krejt familjen i ka të punësuar në pozita të larta.Bajqinovci: Krejt familjen i ki nëpër pozita të larta“Të pyeta deputet kënd e ki në Postë dhe nuk tregove, po mos të them tash e ki edhe vëllaun kryeshef, pra krejt familjen i ki nëpër pozita të larta, a është në deponi, pse veç ti po i ki të gjithë. Nuk thash që është hajn, por raportet e auditorit po e tregojnë të veten se qysh e keni menaxhuar shtetin këto 20 vite”, tha ai.Në debat u përfshi edhe ministri i Ekonomisë dhe Ambientit Blerim Kuçi.Kuçi: Keni pasur rastin z.Bajqinovci me ba zgjidhje nuk e keni bërë“Z.Bajqinovci se më dhe një mesazhi për trimëri, po ta kesh me dije se Dardafonat dhe Bajqinovcat i kam kalua moti. Unë prita prej jush së paku me ma dhënë një rekomandim për zgjedhje. Keni pasur rastin z.Bajqinovci me ba zgjidhje nuk e keni bërë. Me fol është kollaj, me kundërshtua është kollaj, po kundërshtimi nuk është gradë e lartë e inteligjencës, por e kundërta është e ulëta. A për trimëri hajde kur të duash”, tha ai.E ministrit të Ekonomisë dhe Ambientit iu përgjigj përsëri deputeti i LVV-së, Mefail bajqinovci.Bajqinovci: Thash z.Lami Balaj, nuk e di a isha në Qeveri a ku, prej Devollëve nuk e disha ku jam ulur“Ministër shumë keq se e din që ta përmenda emrin nuk keni guxua ai e tha dje në TV Dukagjin, e po vini po na thoni unë nuk thash vet, thash z.Lami Balaj, nuk e di a isha në Qeveri a ku, prej Devollëve nuk e disha ku jam ulur. Unë nuk po e them vet ministër, pse po e qet Bajqinovci ministër ashtu, pse po tenton me thënë na kërcënove me Bajqinovc. Mos e qit tash në personale”, tha ai.Përplasen Haxhiu e Nagavci në Kuvend për Telekomin: Kush e lagu fytin nga Devollët?​Në debatin për Telekomin e Kosovës, PDK e LVV janë përplasur duke adresuar kritika, për përfitime individuale. Deputeti i Partisë Demokratike të Kosovës, Bekim Haxhiu ka akuzuar Lëvizjen Vetëvendosje se anëtarët e saj kanë përfituar nga Blerim Devolli.Sipas tij, deputeti i VV-së në atë kohë ka marrë 3 milionë euro për konsulencë.Haxhiu: Tregoni lidhjen tuaj me Devollët dhe procesin përmbarimor“Partitë politike, dikush më pak, dikush më shumë, të gjithë i kanë futur duart në Telekom. Të gjithë, ama bash të gjithë. Këtë e kanë thënë edhe krye shefet ekzekutiv të Telekom kur kanë ardhur në Komisionin Hetimor…Ju që i keni ndërruar dy borde në Telekom për katër muaj, tregojuni qytetarëve dhe punëtorëve të Telekom-it këtë skenar që e keni aranzhuar në bordin tuaj, dhe përmbaruesin tuaj. Tregojuni qytetarëve pse keni ndërruar dy borde, me e shkarkuar një krye shef, i cili nuk ia ka vazhduar kontratën me Z-mobile. Tregoni pse e keni shkarkuar edhe cilat janë arsyet që e keni shkarkuar krye shefin, i cili nuk e nënshkroi vazhdimin e kontratën me Devollët. Tregoni lidhjen tuaj me Devollët edhe në procesin përmbarimor edhe në atë procesin që një ish-deputet i juaji ua përmend që keni marrë edhe pare pak për lagie fyti nga Devollët, në kafen e Florim Krasniqit”, tha Haxhiu.Deputetja e Lëvizjes Vetëvendosje, Arbërie Nagavci kërkoi emrat e personave të LVV-së të cilët akuzoi se kanë përfituar individualisht nga Telekomi.Nagavci: Z.Haxhiu janë të tjerë ata që ju laget fyti“Z.Haxhiu janë të tjerë ata që ju laget fyti, i kemi dëgjuar të gjithë qytetarët e Republikës së Kosovës, e kanë dëgjuar z.Grabovci dhe i dinë shumë mirë kush janë ata që iu teret fyti. E dyta, folët për bordin dhe dorëheqjen e bordit, bordi ka dhënë dorëheqje sepse siç e tha edhe ministri në tavolinë, e siç tha njëri nga deputetët, kryeministri dhe ministri ju kanë kërkuar që të ulen në tavolinë me Devollët dhe të negociojnë për diçka që nuk negociohet. Pra, shteti duhet t’i kryej obligimet e tij, e jo të kërkoj mëshirë. Përderisa po folni për përmbaruesin ju lutem më lejoni t’iu kujtoj diçka që mund të keni harruar, në vitin 2012 Ministria e Drejtësisë që në atë kohë udhëhiqej nga Hajredin Kuçi dhe kryeministër ishte Hashim Thaçi”, ka shtuar Nagavci.Haxhiu përmendi dy emra, Fisnik Ismailin dhe Albin Kurtin, derisa vuri në pikëpyetje për përmbaruesin privat të përfshirë në çështjen e Telekomit, Ilir Mullhaxha.Haxhiu: Deputeti i LVV-së që ka përfituar kontratë 3 milionë e gjysmë në Telekom“Deputeti i LVV-së që ka përfituar kontratë 3 milionë e gjysmë në Telekom të Kosovës është Fisnik Ismaili. Deputeti tjetër i VV-së që ka deklaruar se në prezencën e tij Albin Kurti i ka marrë 10 mijë euro nga Devolli në kafen e tij edhe ai ka emër e mbiemër dhe e keni deklaratën e tij publike. Çështja tjetër, mos na shitni pallavra këtu, folni sa para i keni marrë, sa i ka marrë përmbaruesi, sa kanë shkuar në VV, folni me shifra, saktë. Qytetarëve iu intereson sepse punëtorët e shkret i keni lënë pa paga, ndërsa ju përfitoni. Qysh bre u bë shteti i kapur e vëllai i deputetes të juaj me kanë përmbarues, a nuk gjet Devolli tjetër a, prej krejt këtyre përmbaruesve paska pas besim tek ju, sepse ju jeni kontraktuesit e tyre, juve iu ka lag fytin, jo tjetër kujt”, tha ai.​Shala thotë se Qeveria ka gjithë mekanizmat për ta shpëtuar TelekominDeputeti i PDK-së, Ferat Shala ka kërkuar nga Qeveria e Kosovës që të shpëtojë nga falimentimi Telekomin e Kosovës. Ai tha se Qeveria e Kosovës i ka të gjitha mekanizmat institucional dhe financiar për ta bërë një gjë të tillë.Shala tha se do të duhej që fokusi i Qeverisë, i aksionarit të Telekomit, të jetë shumë më i madh në këtë moment se çka po ndodhë sot, cilat hapa dhe veprime duhet t’i ndërmerr për ta shpëtuar Telekomin nga falimentimi.Shala: Qeveria duhet ta shpëtoj, ka gjithë mekanizmin institucional dhe financiar“E kemi obligim edhe si Qeveri, po edhe si përfaqësues të popullit ta dimë dhe ta shkruajmë, ta trasojmë një trase të rrugëtimit të ardhshëm të Telekomit. Unë nuk do të duhej dhe as nuk besojmë që ne duhet të pranojmë në situata të tilla një falimentim të tillë. Pra, urgjentisht Qeveria duhet ta shpëtoj, ka mekanizma, ka gjithë mekanizmin institucional dhe financiar në dorë dhe duhet mbi bazën e argumenteve shkencore profesionale ta shpëtojë Telekomin dhe ta trasoj rrugën se çka nesër, çfarë forme të zhvillimit do të ketë Telekomi”, tha ai.Ai tha se presin që shumë shpejt që Qeveria e vendit të sjell një plan detal se si planifikon ta shpëtojë Telekomin e Kosovës.​“Telekomi është i Kosovës dhe jo i grupeve kriminale“Deputetja e Lidhjes Demokratike të Kosovës, Dorentinë Maloku-Kastratika akuzuar bordin en përkoshëm të Telekomit, të cilët ditë më parë kanë dhënë dorëheqje, duke thënë se ishte një papergjegjësi, derisa i kanë bërë thirrje Qeverisë së Kosovës, që mos të bëjë emërime të përkohshme të anëtarëve të Telekomit por të nxjerr procedura të rregullta për funksionalizmin e tij.Ajo duke folur në emër të LDK-së, në seancën e Kuvendit për Telekomin, ka thënë se përkeqësimi i gjendjes në Telekom ka filluar vite më herët dhe ka kulmuar ditë më parë me bllokimin e xhirollogarive nga përmbaruesi privat në favor të operatorit Z-Mobile, duke rrezikuar mirëqenien e mijëra familjeve kosovare dhe sigurinë e shtetit.Maloku: Telekomi është i Kosovës dhe jo i grupeve kriminale“Se sa të papërgjegjshëm ishte shumica e atyre që ishin në krye të Telekomit, tregon edhe heqja dorë e anëtarëve të bordit të përkohshëm nga përgjegjësia për t’u përballur me situatën e krijuar së fundmi në Telekom dhe duke i lënë vetëm mijëra punëtorë dhe në mëshirë të fatit. Si rrjedhojë e kësaj i bëjmë thirrje qeverisë së Kosovës që në asnjë mënyrë mos të bëjë emërime të përkohshme të anëtarëve të Telekomit por të nxjerr procedura të rregullta për funksionalizmin e tij. Çdo emërim i përkohshëm në këtë fazë do të thotë rëndim dhe zvarritje e gjendjes tashmë katastrofale në këtë ndërmarrje publike.....Telekomi është i Kosovës dhe jo i grupeve kriminale“, tha ajo.Ajo tha se gjendja në Telekom kërkon hetim, derisa theksoi se borxhi aktual i Telekomit është 84 milionë euro.Kuqi: Jemi para një akti të kryer, kemi disa mundësi për ta nxjerr Telekomin nga krizaMinistri i ekonomisë dhe Ambientit, Blerim Kuqi, në seancën parlamentare ka thënë se gjithçka që tash kanë ndodhur me Telekomin, bllokimin e llogarive bankare e më pas edhe tërheqjen e mjeteve monetare ka një histori të gjatë, tashmë edhe të njohur.Në debatin për Telekomin, ministri Kuqi tha se pas arbitrazhit kanë tentuar të bëjnë një zgjidhje të shpejtë dhe nënkupton që ka dilema për kontratën bazë me Telekomin dhe Dardafonin.Kuçi ka thënë se ka bërë përpjekje të pandalshme për të evituar këtë situatë. Ai tha se ka pasur takim edhe me menaxhmentin e Dardafonit, Bordin e Telekomit, kryetarin e Gjykatës së Apelit, e kryeministrin e Kosovës, Avdullah Hoti.Ministri ka shtuar se nuk është gjetur marrëveshja deri tani, por tha se shteti duhet t’ju dalë zot 2315 punëtorëve të kësaj ndërmarrjeje publike.Kuqi: Kemi disa mundësi për të dalë nga kjo situatë“Ne jemi gjendur përballë një akti të kryer. Neve na është dashur të vepronim që llogaritë të zhbllokohen. Çështja e kontratës bazë e asaj çka është nënshkruar edhe në fakt ka përfunduar si kontratë vitin e kaluar, duhet të jetë subjekt i hetimit…Ne kemi parë disa mundësi që ju si kuvend të na ndihmoni për të gjetur mënyrën për të dalë si qeveri prej kësaj situate. E para është mundësia e marrëveshjes për shlyerjen e detyrimeve, e dyta me dhënë subvencione Telekomit për të kryer borxhin… Të huazohen mjete nga qeveria në llogari të Telekomit mirëpo këto mjete të kthene në një periudhë të caktuar. Si mundësi t’i jepet kredi afatgjate Telekomit në kuadër të masave të pandemisë si dhe të shikohet mundësia e privatizimit të pjesshëm të Telekomit”, ka thënë ministri Kuqi.Po ashtu, me rrezikimin e falimentimit të Telekomit, Kuçi tha se rrezikohet edhe siguria nacionale, ngase sistemi i komunikimit të institucioneve është tërësisht i bazuar mbi Telekomin e Kosovës.Nagavci thotë se pas Telekomit do të falimentojë edhe Posta e KosovësNënkryetarja e Kuvendit, njëherësh anëtare e Kryesisë së VV-së, Arbërie Nagavci, që ka iniciuar debatin parlamentar për situatën financiare të Telekomit të Kosovës, tha se tashmë kësaj ndërmarrje gjirollogaritë i kanë rënë në zero dhe gjendet në prag të falimentimit.Ajo tha se krejt kjo po ndodh për shkak të ndikimit politiko partiak që për 10 vite partitë që kanë qenë në pushtet kanë keqpërdorur me këtë ndërmarrje publike.Nagavci ka akuzuar partitë politike, PDK, LDK, AAK dhe Nisma, se kanë zhvatur dhe plaçkitur Telekomin e Kosovës.Nagavci: Tashmë gjirollogaritë i kanë rënë në zero euro dhe gjendet në prag te falimentimit“Tashmë gjirollogaritë i kanë rënë në zero euro dhe gjendet në prag te falimentimit, e krejt kjo po ndodh për shkak të ndikimit politiko partiak që për 10 vite pa ndërprerë partitë që kanë qenë në pushtet e kanë keqpërdoruar në të gjitha format një ndër asetet më të rëndësishme të Kosovës siç është Telekomi i Kosovës. Shfrytëzimin e Telekomit e pati filluar monako telekom duke përdorur administrimin ndërkombëtar. Telekomit në atë kohë PTK iu imponua partneri monakes dhe teknologjia franceze. Por, fillimi i shkatërrimit të vërtet të Telekomit, shkatërrimit të përshpejtuar ka filluar nga viti 2009, në këtë kohë bordi i atëhershëm i Telekomit të Kosovës përkundër vërejtjeve me shkrim nga grupi i financierëve, juristëve dhe inxhinierëve të njohur e të mirëpërgatitur profesionalisht të Telekomit e autorizoj menaxhmentin e asaj kohe që të lidhte këtë kontratë të dëmshme me Z-Mobile”, tha ajo.Nënkryetarja e Kuvendit tha se kontrata me Z-Mobile, shërbeu si një autostradë e cila brenda 10 vitesh e solli Telekomin nga një ndërmarrje profitabile buzë falimentimit.Kjo kontratë e nënshkruar në vitin 2009, Nagavci tha se ka qenë fatale për funksionimin e Telekomit të Kosovës, për shkak edhe të vështirësive të përmbushjes së saj.Ajo u shpreh se do të mbesin pa paga rreth 2 mijë e 300 punëtorë të Telekomit, si dhe rrezikohen edhe pagat e mbi 1 mijë punëtorëve të Postës së Kosovës.Nagavci: Falimentimi i Telekomit do të dërgoj shumë shpejt në falimentim edhe të Postës“Për më tepër dhe ajo që është jashtëzakonisht shqetësuese është se vihet në rrezik serioz edhe siguria shtetërore e Kosovës, duke e ditur se të gjitha institucionet dhe organet e sigurisë së Kosovës i shfrytëzojnë shërbimet e Telekomit. Falimentimi i Telekomit do të dërgoj shumë shpejt në falimentim edhe të Postës, ku dihet se mbi 60 përqind e të hyrave të kësaj ndërmarrje publike derivojnë nga Telekomi. Njëkohësisht me këtë proces zhvatja, gllabërimi dhe plaçkitja e Telekomit ka ndodhur si nga brenda me ndërhyrje direkte të eksponentëve të partive politike kryesisht PDK, LDK, AAK dhe Nisma dhe nga këto parti kanë rrjedhur edhe menaxhmentet dhe bordet e Telekomit, këto kanë kontrolluar gjithçka në Telekom. Kanë kontrolluar dhe janë kontrolluar me qëllim që keqpërdorimet dhe shitja të vendoset në disa nivele. Ato nivele kanë bashkëpunuar pastaj ndërmjet vete me qëllim që keqpërdorimet të jenë të harmonizuara dhe këtë harmonizim e kanë udhëhequr eksponentë të partive politike në Kosovë përfshi edhe vet presidentin. Pastaj kjo mbikëqyrje është paguar prej Telekomit dhe kështu ka funksionuar krimi i organizuar pluralist partiak”, tha ajo.Ajo tha se grupe të caktuara brenda këtyre partive kanë vepruar nën maksimën që korrupsioni dhe krimi i organizuar le të ec, ndërsa drejtësia le të ngec. Nagavci u shpreh se ecja e korrupsionit dhe krimi i organizuar është i përkohshëm.Nagavci ka prezantuar edhe rezolutën për Telekomin prej 6 pikave e të cilat janë:1. Qeveria të zbatojë në përpikmëri Vendimin Nr. 02/39 të 3 qershorit 2020 të Qeverisë së Republikës së Kosovës, mbi masat për parandalimin e keqpërdorimeve në ndërmarrjet publike. Qeveria të mbikëqyrë vazhdimin, zbatimin dhe përshtatshmërinë e masave, si dhe të shqyrtojë mundësinë e plotësimit të tyre.2. Aksionari, ndërmarrjet dhe organet kompetente shtetërore të kërkojnë vërtetimin e nulitetit të marrëveshjeve, që cenojnë rendin publik, dispozitat urdhëruese dhe moralin e shoqërisë. Nuliteti të kërkohet edhe në procedura civile, pa marrë parasysh epilogun e rasteve penale.3. Të nisen procedurat për ndryshimin e Ligjit 04/L-220 për Investime të Huaja për të tërhequr pajtimin e pakufizuar të Republikës së Kosovës për arbitrazh ndërkombëtar me cilëndo palë që pretendon se është investitor i huaj dhe që nuk i ka të deklaruar aksionarët e vërtetë.4. Qeveria të ndërmarrë masa konkrete për të mbrojtur Telekomin nga kreditorët e pandërgjegjshëm, me qëllim të stabilitetit financiar të Telekomit dhe të punëtorëve të kësaj ndërmarrje.5. Qeveria brenda 60 ditëve të hartojë një plan strategjik për rimëkëmbjen financiare të Telekomit, gjithashtu Qeveria brenda këtij plani të ketë prioritet rritjen e kapitalit me qëllim të rritjes së vlerës së ndërmarrjes.6. Aksionari nëpërmjet të zgjedhurve në Bordin e Drejtoreve të shqyrtojë të gjitha kontratat komerciale që janë lidhur paraprakisht, në kundërshtim me masat e përcaktuara në Vendimin Nr. 02/39.Lekaj: Telekomi paguan rreth 400 mijë euro për qiraNë debatin parlamentar për situatën financiare të Telekomit të Kosovës, pas lejimit të përmbarimit të Vendimit Përfundimtar të Gjykatës Ndërkombëtare të Arbitrazhit, deputeti i Aleancës për Ardhmërinë e Kosovës, Pal Lekaj tha se Telekomi po përballet me krizë të jashtëzakonshme financiare.Sipas tij institucionet duhet që sa më shpejt të gjejnë mundësi në mënyrë që kjo ndërmarrje të mos shkojë drejt falimentimit.Kontratat me operatorët ekonomikë, si me Dardafonin dhe vendimi i Gjykatës së Arbitrazhit, Lekaj tha se kanë qenë në dëm të Telekomit, duke dobësuar kapacitetet funksionale të saj.Lekaj: Nga ndërmarrja më e suksesshme, Telekomi sot po përballet me krizë të jashtëzakonshme financiare“Nga ndërmarrja më e suksesshme e shtetit të Kosovës për vite të tëra, Telekomi i Kosovës sot përballet me krizë të jashtëzakonshme financiare. Në krijimin e kësaj krize të thellë financiare brenda Telekomit të Kosovës kanë ndikuar shumë faktor. E arsyeja të cilat i kemi përmendur pa rreshtur. Madje edhe i kemi krijuar komisionin hetimor parlamentar në lidhje me Telekomin e Kosovës. Në vitin e fundit për shkak të disa marrëveshjeve paraprake funksionimi i Telekomit të Kosovës është determinuar nga veprimet paraprake ndër vite të menaxhmentëve të ndryshme. Këto veprime e kanë limituar mundësinë për manovrime financiare për të siguruar investime të mjaftueshme në produkte dhe shërbime të reja”, ka thënë Lekaj.Sipas tij, gjitha institucionet bartëse duhet sa më parë të krijojnë një strategji dalëse, në mënyrë që Telekomi të mos falimentojë. Kështu ai ka pasur edhe disa propozime, se si duhet të veprohet në mënyrë që Telekomi të këndellet.Lekaj: Kërkesa kryesore është kthimi në shfrytëzim të objektit kryesor në Prishtinë“Investimet emergjente të domosdoshme, sigurimi financimit përmes kredisë me vlerë prej 30 milionë euro. Zgjerimi i infrastrukturës së rrjetit me kapacitete përcjellëse konform kërkesave të përdoruesve, zgjerimi i infrastrukturës së rrjetit në aspektin e mbulueshmërisë të tregut. Inkasimi urgjent i borxhit ndaj Telekomit të Kosovës. Ulja e shpenzimeve operative, ri-konstruktimi i menaxhimit të objekteve për të cilat Telekomi paguan qira nga pagesat më të mëdha, mbizotëron qiraja ndaj Postës së Kosovës, Telekomi paguan rreth 400 mijë euro qira për shfrytëzimin e rreth 34 mijë metra katror. Pra, rreth 11,6 euro për metra katror. Nga kërkesat kryesore është kthimi në shfrytëzimin apo në pronësi të Telekomit, objektin kryesor në Prishtinë”, ka shtuar ai.Lekaj ka kërkuar nga prokuroria që të hetojë të gjitha vendimet që janë marrë dhe e kanë sjell Telekomin e Kosovës në këtë situatë të rëndë financiare. Dhe për këtë ai shtoi se duhet dhënë përgjegjësi.Selimi: Kontrata e “Z-mobile” ishte e kurdisur për dështimin e TelekomitNë debatin parlamentar për situatën financiare të Telekomit të Kosovës, pas lejimit të përmbarimit të Vendimit Përfundimtar të Gjykatës Ndërkombëtare të Arbitrazhit, shefi i Grupit Parlamentar të VV-së, Rexhep Selimi, tha se kontrata e “Z-mobile” ka qenë e kurdisur të rezultojë me dështimin e Telekomit në favor të Dardafonit.Madje sipas Selimit kjo kontratë ka qenë e dizajnuar për të pasur këtë përfundim që ka sot, gjunjëzimin e Telekomit para Dardafonit deri në falimentim apo edhe gllabërim.Selimi: Duhet të japin përgjegjësi ata që e kurdisen falimentimin e Telekomit“Çdo veprim që është bërë dhe po bëhet mbi Telekomin është e orkestruar dhe i toleruar në bashkëpunim me drejtuesit politik që gjenden në qeverinë e Kosovës dhe partnerët e tyre politik… Është dikush që e ka ideuar, dikush që e ka kurdisur, dikush që e ka nënshkruar këtë kontratë. Dikush që e ka realizuar, dikush që e ka mbrojtur e deri te dikush që është kujdesur për implementimin këtij plan nga pika e parë deri te pika fundit. E krejt këta dikush duhet të japin përgjegjësi për nënshkrimin e tyre, por edhe përgjigje në një proces të veçantë hetimor që do të duhej dhe do të ndodhë një ditë nga prokuroria. Por deri më tani heshtja e prokurorisë dhe e qeverisë është e pa tolerueshme. Dëmet e kësaj kontrata nuk janë vetëm milionat që po i grabiten Telekomit, dëmet janë të shumëfishta, po ashtu edhe rreziqet", tha Selimi.Rexhepi ka thënë se kjo kontratë nuk e falimenton vetëm Telekomin, por prekë dhe mijëra familje të të punësuarve.Llogaritë e Telekomit janë bllokuar, dhe sot kjo kompani është në kolaps financiar dhe kontot tani janë zbrazur deri në centin e fundit, madje Telekomit ia morën edhe 3 milionëshin e Pakos Emergjente Fiskale.***Nënkryetari i Kuvendit të Kosovës nga radhët e PDK-së, Memli Krasniqi, i ka bërë thirrje Qeverisë së Kosovës që urgjentisht të veproj dhe të ndihmojnë gastronomët e Kosovës në këtë kohë pandemie.Krasniqi than ë seancën e sotme plenare se gastronomia është njëri ndër sektorët më vital të vendit ku punësohen me mijëra punëtorë.Ai kërkoi nga Qeveria që menjëhërë sektorit të gastronimisë t’ua japë nga 170 eurot e premtuara, t’ua mbulojnë qiratë e lokaleve për 50 përqind dhe t’ua shtyej pagesat e kredive.“Pa hy me vlerësu se a ka qenë e drejtë apo sa ka qenë e drejtë çështja e ndalesës nga ora 21:00 e tutje unë kam parë që edhe gastronomët e kanë shprehur mirëkupimin e tyre për këtë çështje, por në momentin që ne si shtet, në këtë rast Qeveria e cenon një të drejtë të dikujt, atëherë duhet me pasë edhe një masë të lehtësimit apo të kompensimit të asaj çështje, do të thotë ne sot i kemi sjellë para falimentimit të gjithë gastronomët e Kosovës. Edhe një muaj unë nuk besoj që shumica e tyre munden të mbijetojnë. Në anën tjetër, Qeveria nuk ka ndërmarrë asnjë hap për t’i ndihmuar ata”, tha Krasnqi.Ai tha se derisa Qeveria u aka kufizuar orarin e punës, minimum i korrektësisë do të ishte që të gjejnë forma të ndihmesës së gastronomëve pasi siç tha Krasniqi, gastronomia është ndër sektorët më vital të vendit.“Është në rregull nëse ju i limitoni në veprimtari por do të ishte minimumi i korrektësisë për të ruajtur një nga sektorët më vital në të gjithë Kosovën. Sepse janë me mijëra e me mijëra kompani të vogla që funksionojnë në këtë fushë që së paku të ja paguajnë 170 euro për punetorët e tyre dhe së paku 50% të qirasë. Dhe normalisht t’i ndihmoni në shtyrjen e pagesës së kredive sepse të gjithë apo shumica janë në kredi. Ju e keni parë që të hënën do të ketë edhe protesta prej tyre. Unë besoj që kjo protestë vjen normal si pasojë e mungesës së kujdesit që e keni ndaj tyre. I ftoj Kryeministrin dhe Ministren e Financave që së paku këto që i propozova t’i merrni parasysh dhe t’i ndihmoni sa më shpejt që të jetë e mundur sepse ndryshe, janë të rrezikuar jashtëzakonisht shumë”, tha Krasniqi.***Përfaqësues të Lidhjes Demokratike të Kosovës në kuvend dhe po ashtu ministra, kanë pasur pakënaqësi për udhëheqjen e seancës plenare nga kryeparlamentarja Vjosa Osmani.Debati është nxehur mes kryetares së kuvendit, Vjosa Osmanit, dhe deputetit të LDK-së, Kujtim Shalës. I gjithë debati është nxitur pas ndërhyrjes që Osmani ka bërë në fjalën e ministres Meliza-Haradinaj Stublla e cila po kritikonte qeverisjen e Albin Kurtit.Shala i ka thënë Osmanit se nuk mund të ndërhyjë dhe të bëjë komente të fjalimeve që bëhen në Kuvend dhe që s’i lejohen pozicionimet politike.Gashi: Nga ai pozicion nuk keni të drejtë të komentoni askënd“Ju nga ai pozicion si kryetare e Kuvendit nuk keni të drejtë të komentoni askënd dhe nuk keni të drejtë të bëni konkluza të tilla, sepse vet e hapni debatin. As nga ky pozicion si kryetare e kuvendit, nuk mund të bëni ndërhyrje të tilla”, ka thënë Gashi.Ndërsa, kryetarja e kuvendit, Vjosa Osmani ka qenë shumë e ashpër duke i thënë Shalës se nuk janë mësuar me kryetar që respektojnë rregulloren e parlamentit.Osmani: I di fort mirë, i kam lexuar“I nderuari deputet duhet ta kuptoni një herë e mirë. Që i di fort mirë, i kam lexuar, jam katër mandate deputet. Por jeni mësuar ju me kryetar kuvendesh, të cilët i keni quajtur vet banda mafiozësh, e tash udhëheqjen e seancave në përputhje me rregulloren nuk po mund ta përballoni. Ta dini një herë e mirë neni i rregullores në bazë të së cilës bëhen deklaratat e ministrave, po ashtu thotë që në atë pjesë të rregullores mund ta marrin fjalën edhe deputetet qoftë për komente, qoftë për replika. Por që të dyja qoftë deklaratat e ministrave qoftë të deputetëve duhet të bëhen në marrëveshje me kryetare. E fundit, zoti deputet sepse për fat të keq dhe për të cilin ju uroj që jeni shëruar sepse nuk keni qenë seancat e kaluara, në secilën seancë përfshirë edhe këtë unë kam kërkuar mirëkuptimin e deputetëve që për të eliminuar infeksionin, unë si deputete t’i japi vlerësimet e mia nga foltorja siç e bëni secili prej jush, pse ju të keni të drejtë të flisni nga vendi e unë jo”, i është drejtuar Osmani.Gjatë replikës, Osmani ka kërkuar nga ministri Armend Zemaj të mos e fyej me fjalët “mos rrej”.Osmani: Po tregon mungesën e edukatës“ Zoti deputet, zoti ministër në këtë rast mos fyej se nuk je tu u ndal. Ministri këtu po thotë mos na rrej, po e tregon mungesën e edukatës”, ka shtuar ajo.Ndërkaq, Zemaj deklaroi se nuk kishte përdorur shprehje të tilla.Zemaj: Ju thash mos na rreh“Kryetare të kisha lut që si e para e kuvendit, dhe si njëra nga 120 deputetët është pak mirë që debatin ta orientoni në relaksim të situatës. Edhe nëse ka tension ndërmjet deputetëve, apo kabinetit qeveritar me deputetët. Nuk ju thash mos na rrej, se unë jam djalë i mësueses, pro mos na gënje. E them atë fjalë, por thash mos na rreh, se mu duke e tensionuar, e ishte për ta relaksuar debatin”, është shprehur ai.Për këtë kryeparlamentarja Osmani tha se një gjë e tillë nuk mund të ndodhë, madje sipas tij Zemaj e njeh atë mirë.***Shefi i Grupit parlamentar të LDK-së, Arben Gashi, i rikthyer në Kuvend pasi që u përball me Covidin-19, ka vazhduar sikurse bashkëpartiaku i tij Kujtim Shala përplasjen me kryetaren e Kuvendit Vjosa Osmani. Ai i ka kërkuar Osmanit që të mos bëjë komente nga karrigia e kryesuesi të Kuvendit.Natyrisht siç ka thënë Gashi, edhe kryetarja e Kuvendit ka të drejtën për të shprehur qëndrimet e saj për të gjitha çështjet që diskutohen në Kuvend, por se këtë duhet ta bëjë nga foltorja e Kuvendit si deputetët e tjerë.“Të mos komentohet, kjo po kërkohet, sepse edhe kryetari ka të drejtë të shprehë qëndrimet e veta, si çdo kush tjetër, jo ndërhyrje në fjalë përveç nëse bëhet ndërhyrja për procedurë.Të jemi të qartë, sepse kemi një rregullore që nuk mundet ta tejkalojë kërkush, nuk ka këtu vlerësim individual e personal”, tha Gashi.***Deputeti i Partisë Demokratike të Kosovës, Memli Krasniqi, ka rekomanduar Qeverinë e Republikës që të hartojë një plan rreth ndihmesës për gastronomët.“Janë me mijëra kompani që funksionojnë në këtë fushë. T’i paguajnë së paku 170 euro dhe 50% të qirave. Ju e keni parë që të hënën do të ketë protesta e cila vjen si pasojë e moskujdesit ndaj tyre. Ti ndihmoni sa më shpejtë që është e mundur”, është shprehur ai.***Rekomandimet e propozuara që kanë dalë nga debati parlamentar për menaxhimin e pandemisë vetëm 21 deputet kanë votuar pro, asnjë kundër dhe asnjë abstenim përkundër që 71 deputetë ishin prezent.Përderisa Grupi Parlamentar i PDK-së nga Bekim Haxhiu ka propozuar rezolutë për pandeminë me gjashtë rekomandime. Kjo rezolutë nuk është hedhur në votim, pasi për këtë çështje kryetarja e Kuvendit Vjosa Osmani ka thënë se është proceduar në Komision për Shëndetësi, e cila kërkoi të trajtohet me urgjencë për ta votuar këtë projektligj në kuvend.Deputeti Haxhiu gjatë leximit të rekomandimeve ka thënë se me këtë rezolutë autorizohet Komsioni Parlamentar për Shëndetësi dhe Mirëqenie Sociale që në afatin më të shpejtë kohor të sjellë për miratim në Kuvendin e Kosovës Ligjin Anti-Covid-19.Në rekomandimin e dytë kërkohet urgjentisht që Qeveria e Kosovës me vendim të veçantë të rrisë pagat e profesionistëve shëndetësorë, ashtu siç ishte planifikuar me Projektligjin e Pagave, duke përfshirë edhe rritjen sipas kërkesave të infermierëve. Po ashtu, ky vendim duhet të përfshijë të gjithë zyrtarët shtetërorë që po përballen çdo ditë me menaxhimin e pandemisë COVID-19.Po ashtu në rekomandimin e tretë Ministria e Shëndetësisë të mundësojë punësimin edhe të 1500 profesionistëve shëndetësor, me qëllim të përballjes me pandeminë COVID-19.Haxhiu: Kërkojmë urgjentisht nga qeveria të rrisë pagat e profesionistëve shëndetësor“Pas debatit që kemi mbajtur për menaxhimin e pandemisë dhe situatën me pandeminë Covid-19, Partia demokratike e Kosovës ka listuar 6 rekomandime të cilat obligohet q ëmë pastaj qeveria e Kosovës. 1. Autorizohet Komisioni parlamentar për shëndetësi dhe Mirëqenie sociale që në afate më të shpejt kohor të sjellë për miratim në kuvend ligjin anti Covid-19. Kjo pikë është edhe në frymën e vendimit të Kryesisë së Kuvendit që Komisioni parlamentar për shëndetësi ta trajtoj këtë çështje me urgjencë. E dyta, kërkojmë urgjentisht që qeveria Kosovës me vendim të veçantë të rrisë pagat e profesionistëve shëndetësor ashtu siç ishte planifikuar në projektligjin e pagave duke përshirë edhe rritjen sipas kërkesave të infermierëve”, tha ai.Në rekomandimin e katërt po ashtu thuhet që sa më shpejtë, të bëhet decentralizimi i testimeve dhe i trajtimit për COVID-19, duke mbështetur komunat në menaxhim të situatës me plan konkret dhe sipas nevojës te angazhohen edhe spitalet private në menaxhim të situatës, duke bërë mobilizim të të gjitha kapaciteteve njerëzore dhe pajisjeve të nevojshme mjekësore.Në rekomandimin e pestë të licencohen laboratorë nga sektori privat për të bërë testet për COVID-19, me mbikëqyrje strikte shtetërore, duke i obliguar që të raportojnë rezultatet në baza ditore në IKSHPK dhe MSH.Dhe në rekomandimin e gjashtë Autorizohet IKSHPK që të koordinojë veprimet me organet përgjegjëse në nivel lokal dhe në nivel qendror, për t'u siguruar se të prekurit nga COVID-19 nuk i shkelin kriteret e izolimit dhe masat mbrojtëse.***Kuvendi i Kosovës po vazhdon punimet e seancës plenare, në të cilën ka pasur edhe polemika të vogla mes kryetares, Vjosa Osmani, dhe deputetes së AAK-së, Teuta Haxhiu.Kjo e fundit iu drejtua Osmanit duke thënë se duhet të marrë iniciativa të qarta kundrejt Listës Serbe, dhe të njëjtat sipas saj duhet të jenë vetëm ndryshimet kushtetuese, e jo rezolutat.“Mendimi për Listën Serbe, i imi ka qenë  se ata janë me trup në Kosovë e me mendje në Beograd. Atyre duhet t’ia tregojmë vendin vetëm përmes ndryshimeve Kushtetuese. Nuk është e sinqertë, dhe besoj që ki me marrë një rol të unifikimit të faktorit shqiptar, që mos t’ia japim mundësinë serbëve të bëjnë dasëm. Kisha kërkuar që ta marrësh këtë rol”, iu drejtua Haxhiu, Osmanit.E Osmani u kundërpërgjigj duke thënë se fjalët “mos shit moral” të mëhershme nga Haxhiu kanë qenë fyese për të.“Për mua fjalë fyese ka qenë fjala “mos shit mora”, sepse morali për mua nuk është në shitblerje”, u shpreh Osmani.E sërish reagoi deputetja e AAK-së, që tha se rezolutat janë humbje kohe dhe se nuk janë obligative për qeverinë e Kosovës.***Ka dështuar rezoluta e Vetëvendosjes në Kuvendin e Kosovës lidhur me menaxhimin e pandemisë së koronavirusit.E njëjta nuk ka marrë votat e mjaftueshme për miratim në Parlament.Për këtë propozim-rezolutë kanë votuar vetëm 25 deputetë.Në këtë rezolutë rekomandohej ndër të tjera që të shkohej në procedurë të përshpejtuar me Ligjin për Pandeminë, dhe po ashtu kompensimin e orëve shtesë për stafin shëndetësor.***Për herë të dytë është votuar sot për pikën e tretë ““Votimi i Projektligjit për ratifikimin e Marrëveshjes për financimin e projektit për kadastër të patundshmërisë dhe infrastrukturës gjeohapësinore ndërmjet Republikës të Kosovës dhe Asociacionit Ndërkombëtar për Zhvillim”, pasi nuk kishte kaluar në herën e parë në Kuvend.Mirëpo, edhe kjo marrëveshje ndërkomnbëtare mori votat e mjaftueshme.Me 80 vota për një kundër dhe asnjë abstenim ky ligj u miratua nga Kuvendi i Kosovës.Këto janë pesë pikat:1.Votimi i Projektligiit për ratifikimin e Marrëveshjes për financim ndërmjetRepublikës së Kosovës dhe Asociacionit Ndërkombëtar për Zhvillim për Projektin e Fuqizimit të Sektorit Financiar2. Votimi i Projektligjit për ratifikimin e Marrëveshjes për hua ndërmjet Republikës se Kosovës dhe Bankës Evopiane për Rindërtim dhe Zhvillim për Projektin e Zhvillimit të ujërave të zeza në Gjilan,3. Votimi i Projektligjit për ratifikimin e Marrëveshjes për financimin e projektit për kadastër të patundshmërisë dhe infrastrukturës gjeohapësinore ndërmjet Republikës të Kosovës dhe Asociacionit Ndërkombëtar për Zhvillim.4. Votimi i Projektligjit për ratifikimin e Marrëveshjes ndërmjet Bashkimit Evropian dhe Republikës së Kosovës mbi pjesëmarrjen e Kosovës në Programin e bashkimit ”Dogana 2020″ ,5. Votimi i Projektligjit për ratifikimin e Marrëveshjes ndërmjet Bashkimit Evopian dhe Republikës së Kosovës mbi pjesëmarrjen e Kosovës në Programin e bashkimit “Fiskalis 2020”./***Kuvendi i Kosovës ka votuar marrëveshjet ndërkombëtare që do t’i sjellin Kosovës dhjetëra miliona euro investime në fusha të ndryshme të projekteve.Projekti më i rëndësishëm që u miratua sot është ai për trajtimin e ujërave të zeza në Gjilan.Partia Demokratike e Kosovës, edhe pse në opozitë, kanë votuar pro marrëveshjes që i sjell Gjilanit miliona euro investime.Pas disa seancave që kishin bllokuar këto marrëveshje, sot edhe deputetët e Vetëvendosjes miratuan marrëveshjet ndërkombëtare.Nis seanca, pritet votimi i marrëveshjeve financiare ndërkombëtareMe rreth 40 minuta vonesë, Kuvendi i Kosovës ka nisur punimet për dy seancat e papërfunduara.Në këtë seancë pritet të hidhen për votim projektligjet për ratifikimin e marrëveshjeve ndërkombëtare – gjithsej pesë.Më pas do të vazhdojë seanca e nisur më 13 korrik dhe e vazhduar më 14, ku do të hedhen për votim rezolutat e VV-së dhe PDK-së për menaxhimin e pandemisë.Po ashtu sot do të mbahet edhe një seancë e re, ku ndër të tjera do të diskutohet për gjendjen financiare në Telekom dhe për të drejtat e pensionistëve kontributdhënës.***Sot deputetët do t’i kthehen sallës së Kuvendit, pasi është paraparë vazhdimi i dy seancave dhe një të reje.Sipas rendit të ditës, të nisur nga Zyra për informim e Kuvendit, në orën 10:30 do të vazhdojnë seancat e papërfunduara.Fillimisht do të niset me seancën e nisur më 11 qershor dhe të vazhduar më 23 qershor e 9 korrik, ku do të hedhen për votim projektligjet për ratifikimin e marrëveshjeve ndërkombëtare – gjithsej pesë.Më pas do të vazhdojë seanca e nisur më 13 korrik dhe e vazhduar më 14, ku do të hedhen për votim rezolutat e VV-së dhe PDK-së për menaxhimin e pandemisë.Në seancë të re, ndër të thera do të diskutohet për gjendjen financiare në Telekom dhe për të drejtat e pensionistëve kontributdhënës.
