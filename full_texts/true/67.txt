Tensionet në raportimin e Veliut, reagon edhe zëdhënësi i PDK-së Sot ka dështuar mbledhja e Komisionit për Siguri, ku do të duhej të raportonte ministri i Brendshëm Agim Veliu. Ajo, dështoi pas përplasjeve mes deputetëve të Lëvizjes Vetëvendosje dhe atyre të Partisë Demokratike të Kosovës.Por, zëdhënësi për media në partinë e Kadri Veselit, Avni Bytyçi, ka fajësuar ministrin Veliu, se po arsyetohet se nuk ka kohë të raportojë në Komisione.Sipas tij, ministrat e qeverisë Hoti duhet të mësohen t'iu japin llogari deputetëve.Bytyçi ka ftuar për vetëpërmbajtje, pasi siç ka thënë ai, dhuna nuk është zgjidhje, përcjell Bota sot.Reagimi i tij në Facebook:Ministrat e qeverisë Hoti duhet të mësohen se ministri ju jep llogari deputetëve, respektivisht Kuvendit të Republikës së Kosovës.Kuvendi, në rendin tonë kushtetues, është zot shtëpie në Kosovë, ndërsa ministri është i angazhuar, apo siç thotë edhe vet nocioni i fjalës ministër, shërbyes.Arsyet e ministrave që nuk kanë kohë, ose kanë kohë vetëm për një periudhë të caktuar për të raportuar, është fyerje për demokracinë tonë, rendin kushtetues dhe qytetarët e Kosovës që ju kanë dhënë mandat.E para që duhet të bëjnë të emëruarit e partisë së "akademikëve", është ta lexojnë Kushtetutën, të tjerat pastaj vijnë me rend.P.S. Apeloj për vetëpërmbajtje, dhuna nuk është zgjidhje.
