Aknet në trup: Me këto metoda të thjeshta mund t’i trajtojmë në shtëpi
Vëmendjen më të madhe në kujdesin e lëkurës e merr zakonisht fytyra, por ndonjëherë po aq problematike (madje dhe më shumë) mund të jenë aknet në trup, kryesisht në shpinë, supe dhe kraharorPërpara se t’i drejtoheni një dermatologu, pasi arsyet e acarimit mund të jenë nga më të ndryshmet dhe mendimi i mjekut është i domosdoshëm, provoni si fillim këto metoda të thjeshta, shoqëruar me disa këshilla:Vaji i pemës së çajitEfektet nuk janë të menjëhershme, por vaji “Tea Tree” është një nga mënyrat më të famshme të trajtimit në shtëpi për të gjitha llojet e akneve. Mund të merrni vajin ose produkte që e përmbajnë atë.Mjaltë dhe kanellëKanella dhe mjalti mund të jenë një kombinim i mirë për aknet e trupit. Përzieni 1 lugë çaji kanellë me 2 lugë mjaltë derisa të formohet një përbërje homogjene. Masën mund ta aplikoni në të gjithë kraharorin, apo në ato pjesë të trupit me akne dhe ta shpëlani pas 30 minutash.Zgjidhni produktet e duhuraLyeni trupin 1 herë në javë dhe përzgjidhni një losion për t’u hidratuar, që do të thotë se nuk i bllokon poret.Reduktoni sasinë e bulmetit në dietën tuajHulumtimet tregojnë se androgjenet dhe hormonet e rritjes që gjenden në produktet e bulmetit mund të stimulojnë zhvillimin e akneve.Menaxhimi i stresitKa disa prova që stresi i përkeqëson aknet. Në një studim të vogël të vitit 2003, u vu re se studentët e marrë në studim, patën më shumë puçrra gjatë periudhës së provimeve. Nëse mendoni se stresi është arsyeja juaj, provoni të praktikoni teknika meditimi ose Yoga.Bëni dush direkt pas palestrës/stërvitjesBakteret përgjegjëse për shkaktimin e akneve lulëzojnë në një lëkurë të djersitur. Është e rëndësishme të hiqni rrobat e palestrës dhe të bëni dush sa më shpejt të jetë e mundur. Kjo nënkupton se nuk ka kohë për të parë Instagramin apo për të pushuar. Evitoni dushin me ujë shumë të nxehtë.Mos i ngacmoniNëse i ngacmoni aknet e trupit (edhe të fytyrës), vetëm sa po e përkeqësoni situatën dhe po vështirësoni efektin e produkteve që po përdorni.Pastroni çdo ditë telefoninTelefoni juaj celular ka më shumë baktere sesa mendoni. E prekni atë gjatë gjithë kohës dhe më pak prekni duart, supet apo shpinën me to. Rezultati: më shumë baktere në lëkurën tuaj.Burimi: Elle, Dermalogica, Very Well Health, Anabel