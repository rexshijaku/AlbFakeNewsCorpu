Ministri Zemaj komenton fotografin e Skender Hysenit pa maskë Ministri i Shëndetësisë, Armend Zemaj në një konferencë për media në Spitalin Rajonal të Mitrovicës ka komentuar fotografinë e koordinatorit për dialogun Kosovë  – Serbi, Skender Hysenit dhe nënkryetarit të PDK-së, Enver Hoxhaj.Hyseni dhe Hoxhaj janë fotografuar pa maskë dhe duke mos e respektuar distancën fizike, e njëjta gjë u bë ditë më parë edhe në takimin me Presidentin Thaçi.Ai tha se të gjithë qytetarët të cilët nuk respektojnë masat për parandalimin e COVID-19 do të gjobiten pa marrë parasysh pozitën e tyre.“Të gjithë qytetarët e Republikës së Kosovës pa marrë parasysh funksionit apo pozitës janë të obliguar të respektojnë vendimet e Qeverisë se Republikë së Kosovës dhe t’i zbatojnë masat anticovid”, tha Zemaj.Duke mos i respektuar masat ndaj COVID-19 është parë edhe Presidenti i Kosovës, Hashim Thaçi.Ai në tubime të ndryshme është parë duke mos e mbajtur distancën fizike por gjithashtu dhe duke e neglizhuar bartjen e maskës.Edhe pse krerët duhet të jenë shembulli më i mirë për të gjithë qytetarët e vendit për respektimin e masave të cilat vendosen nga Qeveria një gjë e tillë nuk është duke u bërë nga krerët e Kosovës.Në nivel vendi sot janë shënuar edhe 194 raste të reja me coronavirus, 138 të tjerë janë shëruar dhe katër të tjerë kanë vdekur.
