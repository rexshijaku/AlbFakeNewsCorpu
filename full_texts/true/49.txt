Ministri Veliu viziton Zubin Potokun Ministri Veliu ka lajmëruar se bashkë me zëvendësministrin e MPB-së Milan Radojviç, dhe drejtorin e Policisë së Kosovës Rashit Qalaj, kanë vizituar komunën e Zubin Potokut.Veliu ka shkruar se ka vizituar stacionin policor dhe pikën kufitare në Bernjak, dhe është njoftuar nga afër për sfidat dhe problemet qe ballafaqohet kjo komunë, shkruan “Bota Sot”.Gjithashtu, ka shkruar se më kryetarin e komunës, Srdjan Vuloviç kanë biseduar për bashkëpunim më të thellë të kësaj komune dhe MBP-së.Postimi i plotë:Sot, bashkë me Zëvendësministrin e MPB-së Milan Radojeviç dhe Drejtorin e Përgjithshëm të Policisë së Kosovës Rashit Qalaj, vizituam Komunën e Zubin Potokut, Stacionin Policor në këtë komunë, si dhe pikën kufitare në Bërnjak.Me këtë rast u njoftova për së afërmi me punën dhe aktivitetet e këtyre institucioneve, sfidat dhe problemet me të cilat ballafaqohet Komuna e Zubin Potokut, zyrtarët policorë në këtë komunë, si dhe policët dhe zyrtarët tjerë kufitar, në veçanti gjatë kësaj kohe të menaxhimit të pandemisë COVID-19.Me Kryetarin e Komunës së Zubin Potokut, Srdjan Vulovic biseduam mbi thellimin e bashkëpunimit të kësaj komune me Ministrinë e Punëve të Brendshme dhe institucionet shtetërore në përgjithësi, e në veçanti për nevojën e përforcimit të bashkëpunimit dhe të besimit të qytetarëve të kësaj komune në institucionet tona.Poashtu u pritëm edhe nga Komandanti i Stacionit Policor, Zvezdan Milivojevic i cili na falënderoj për vizitën në komunën e tyre dhe njëkohësisht kërkoj që t’u mundësohet ndërtimi i stacionit të ri policor në këtë komunë.Ndërkaq, në pikën kufitare të Bërnjakut, u njoftuam nga afër me punën që po bëjnë policët kufitar dhe doganierët në qarkullimin e mallrave dhe njerëzve mes dy shteteve, Kosovës dhe Serbisë, por edhe në zbatimin e rregullave të pandemisë, ashtu si në të gjitha pikat tjera kufitare.
