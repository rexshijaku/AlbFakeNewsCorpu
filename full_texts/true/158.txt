Ishin së bashku në takim me Grenellin, Veliu dhe Hyseni bisedojnë sot për dialogun Kosovë-Serbi
Ministri i Punëve të Brendshme dhe Administratës Publik Agim Veliu, ka pritur Koordinatorin Shtetëror për Dialog, z. Skender Hyseni, me të cilin diskutuam për procesin e dialogut mes Kosovës dhe Serbisë.Përmes një postimi në Facebook,Veliu ka thënë se gjatë këtij takimi me z.Hyseni kanë biseduar për përgatitjet që po i bënë Republika e Kosovës në ballafaqimet që do t’i ketë në dialogun me Serbinë, si dhe aspektet e ndryshme të sigurisë që lidhen drejtpërdrejtë me procesin e negociatave.Kujtojmë se para disa jave,Veliu dhe Hyseni, së bashku me Hotin kishin takim me emisarin special për dialogun Kosovë – Serbi, Richard Grenell.Postimi i plotë:Sot, prita në takim Koordinatorin Shtetëror për Dialog, z. Skender Hyseni, me të cilin diskutuam për procesin e dialogut mes Kosovës dhe Serbisë.Biseduam për përgatitjet që po i bënë Republika e Kosovës në ballafaqimet që do t’i ketë në dialogun me Serbinë si dhe aspektet e ndryshme të sigurisë që lidhen drejtpërdrejtë me procesin e negociatave.Bashkë vlerësuam se institucionet e Kosovës janë të përkushtuara në punën që po bëjnë me qëllim që pas negociatave të arrihet deri tek marrëveshja finale mes dy shteteve, e që është njohja reciproke dhe normalizimi i marrëdhënieve.