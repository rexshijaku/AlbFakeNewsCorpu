Ministri Reçica viziton OVL-në, të lejohet përfitimi i pensioneve Ministri i Punës dhe Mirëqenies, Skender Reçica, sot ka vizituar Organizatën e Veteranëve të Luftës së UÇK-së.Reçica është takuar me kryetarin e organizatës, Hysni Gucati, ku kanë diskutuar për gjendjen e veteranëve në këtë situatë pandemike, shkruan “Bota Sot”.Ministri dhe Gucati kanë biseduar edhe për nisma të ndryshme, për mundësinë që të gjithë veteranët të punojnë në sektore private, si dhe lejimin e përfitimit të pensioneve meritore për familjes e dëshmorve dhe invalidëve të luftës.Postimi i plotë:Si çdo herë, edhe sot u ndjeva krenar gjatë vizitës që i bëra Organizatës së Veteranëve të Luftës së Ushtrisë Çlirimtare të Kosovës. Bashkë me kryetarin e kësaj organizate të respektuar, z. Hysni Gucati diskutuam për gjendjen e veteranëve në ketë situatë të vështirë pandemike dhe tema tjera me interes të përbashkët.Kryetarin Gucati e njoftova dhe mora mbështetjen e plotë të tij për nismat tona lidhur me ndryshimet e nevojshme ligjore që ua mundëson të gjithë veteranëve të luftës së UÇK-së të drejtën për të punuar ne sektorin privat, si dhe për lejimin e përfitimit edhe të pensioneve meritor për familjet e dëshmorëve dhe invalidët e luftës.Me kryetarin Gucati u dakorduam dhe u dhashë mbështetje që të gjitha hallet dhe kërkesat e tyre do realizohen konform mundësive tona buxhetore dhe legjislacionit në fuqi.
