Zemaj e konfirmon: Qytetarëve të Shqipërisë që hyjnë në Kosovë nuk u kërkohet testi Covid-19
Ministri i Shëndetësisë, Armend Zemaj, përmes një postimi në Facebook, ka treguar se është takuar me ambasadorin e Shqipërisë në Kosovë Qemal Minxhozi.Ai ka treguar se e ka konfirmuar se qytetarët e Republikës së Shqipërisë që hyjnë në territorin e Republikës së Kosovës, nuk i kërkohet testi për COVID-19.''Vendimi i Qeverisë se Kosovës është bazuar në parim të reciprocitetit, si rrjedhojë nuk kërkohen testime nga qytetarët e Kosovës dhe Shqipërisë dhe as nga bashkëqytetarët tanë nga Lugina e Preshevës'',  shkruan Zemaj, transmeton ''Bota sot''.Postimi i plotë në FacebookSapo u takova me ambasadorin e Republikës së Shqipërisë në Kosovë z.Qemal Minxhozi, të cilit i konfirmova se qytetarëve e Republikës së Shqipërisë që hyjnë në territorin e Republikës së Kosovës, nuk i kërkohet testi për COVID-19.Vendimi i Qeverisë se Kosovës është bazuar në parim të reciprocitetit, si rrjedhojë nuk kërkohen testime nga qytetarët e Kosovës dhe Shqipërisë dhe as nga bashkëqytetarët tanë nga Lugina e Preshevës.Bashkë me ambasadorin Minxhozi, u zotuam që do të vazhdojmë bashkëpunimin e ngushtë mes dy shteteve!