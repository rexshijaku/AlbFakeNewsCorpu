Numri i të prekurve nga COVID-19 në botë rritet në mbi 16 milionë Numri i përgjithshëm i rasteve botërisht nga coronavirusi u rrit në mbi 16 milionë, bazuar në të dhënat e Universitetit John Hopkins.Sipas medieve të huaja, përcjell Telegrafi, të shtunën Organizata Botërore e Shëndetësisë (OBSH), deklaroi se kohëve të fundit rastet me COVID-19 po rriten me nga 1 milion në javë.Shtetet e Bashkuara të Amerikës janë vendi më i goditur në botë nga coronavirusi me 4.1 milionë, pasuar nga Brazili me 2.3 milionë raste.Në vendin e tretë radhitet India me 1.3 milion të infektuar, ndërsa në vendin e katërt qëndron Rusia me 805 mijë njerëz të prekur.Rritje të rasteve së fundmi u raportuan në Spanjë si dhe në Australi, me këtë rast autoritetet u detyruan të marrin masa paraprake. /Telegrafi/
