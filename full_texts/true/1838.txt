Apple planifikon të prezantojë iPhone 12 më 8 shtator Sipas rrjedhjeve të reja, një ngjarje e dytë nga Apple planifikohet të zhvillohet në tetor.Ka pasur zëra që Apple do të shtyjë prezantimin e iPhoneve të saj të ri. Spekulimet u nxitën nga kriza e coronavirusit dhe vonesat e prodhimit të lidhur në fabrikat kineze, transmeton Telegrafi.Sipas një rrjedhje të fundit, Apple do të prezantojë iPhone 12 ashtu siç ishte planifikuar. Thuhet se do të prezantohet më 8 shtator.Nëse besoni thashethemet, Apple jo vetëm që do të tregojë iPhonet e reja në këtë datë, por edhe gjeneratën e ardhshme të Apple Watch, një iPad dhe ndoshta AirPower.Supozohet se prezantimi do të zhvillohet vetëm në internet.Ngjarja e dytëSipas rrjedhjeve, ekziston edhe një prezantim i dytë nga Apple në vjeshtë. Kjo duhet të ndodhë më 27 tetor.MacBook-et e rinj dhe një iPad Pro i ri do të shfaqen në këtë datë. /Telegrafi/
