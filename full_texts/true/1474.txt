Turqia reagon kundër djegies së flamurit turk në Greqi Ministria e Jashtme e Turqisë dënoi autoritetet greke për “provokim të publikut dhe lejim të djegies së flamurit turk në Selanik” pas rihapjes së Xhamisë së Madhe Ajasofja (Ajasofya-i Kebir Cami-i Şerifi) për namaz në Stamboll, transmeton Anadolu Agency (AA).“Dënojmë fuqishëm faktin që qeveria greke dhe anëtarët e parlamentit provokuan publikun përmes deklaratave të tyre armiqësore dhe lejuan haptas djegien e flamurit tonë të lavdishëm në Selanik”, tha në një deklaratë Hami Aksoy, zëdhënësi i Ministrisë së Jashtme turke.Aksoy tha se Greqia shfaqi armiqësinë e saj kundër Islamit dhe Turqisë edhe një herë nën pretekstin e shfaqjes së reagimit kundër rihapjes së Xhamisë Ajasofja.Ai tha se “fëmijët e lazdruar të Evropës”, të cilët nuk mund ta pranojnë rihapjen e objektit ikonik si xhami, janë përsëri në një “deluzion”.“Greqia duhet të zgjohet nga ëndrra bizantine, se nuk ka arritur ta bëjë këtë për 567 vjet dhe të shpëtoj nga zhgënjimi i saj”, tha Aksoy.Shtypja greke kundër pakicës muslimane turke në vend janë të regjistruara me vendimet e Gjykatës Evropiane të të Drejtave të Njeriut, vuri në dukje ai, duke shtuar se Greqia është i vetmi vend evropian që nuk ka xhami në kryeqytetin e tij dhe se ka shpërfillur prishjen e xhamive historike në territorin e saj.Aksoy theksoi se Xhamia Ajasofja është hapur për lutje në përputhje me vullnetin e kombit turk.“Xhamia Ajasofja, si pasuritë e tjera kulturore në trojet tona, i përket Turqisë dhe kjo do të jetë përgjithmonë pronë dhe nën mbrojtjen tonë”, tha ai.Ai gjithashtu theksoi se hapja e Xhamisë së Madhe Ajosfja për adhurim përputhet me kërkesat dhe thelbin e Konventës së UNESCO-s për Mbrojtjen e Trashëgimisë Kulturore dhe Natyrore Botërore të vitit 1972.“Në përputhje me angazhimin e Turqisë për të gjitha të drejtat dhe liritë fetare, dhe traditën e saj të tolerancës, Xhamia Ajasofja, vend i adhurimit për Islamin, që është fe e paqes dhe përqafon të gjitha fetë, do të vazhdojë të jetë e hapur për të gjithë”, deklaroi Aksoy.
