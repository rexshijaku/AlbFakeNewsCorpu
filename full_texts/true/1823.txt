Vrasja e rëndë në Kamenicë, i caktohet një muaj paraburgim personit që dyshohet se e mbyti bashkëshorten me shufër metalike
Pasditen e së shtunës, fshati Berivojcë të komunës së Kamenicës u trondit nga një ngjarje e rëndë.Sipas Prokurorisë në Gjilan, i dyshuari N.M rreth 42 vjeç dyshohet se me shufër metalike ka privuar nga jeta bashkëshorten e tij, S.M 34 vjeçare.Lidhur me këtë rast, Prokuroria Themelore në Gjilan ka konfirmuar për Telegrafin, se të dyshuarit tashmë i është caktuar masa e paraburgimit prej një muaji.“Seanca për caktimin e masës së paraburgimit është mbajtur gjatë ditës së djeshme, ku në bazë të kërkesës së prokurorisë, Gjykata Themelore në Gjilan të dyshuarit N.M., i ka caktuar masën e paraburgimit, në afat prej 30 ditësh”, thuhet në përgjigjen e Prokurorisë.Poashtu, Prokuroria ka bërë të ditur se çifti kanë tre fëmijë, të cilët aktualisht janë nën mbikëqyrjen e Qendrës për Punë Sociale, ndërkaq motivet që kanë quar deri te ky rast tragjik ende nuk dihen.“Ju njoftojmë se për rastin në fjalë motivet ende nuk dihen, ndërsa tre fëmijët e tyre ndodhen tek familja e të dyshuarit, nën mbikëqyrjen e Qendrës për Punë Sociale”, thuhet në përgjigjen e Prokurorisë për Telegrafin.Dje, Prokuroria përmes një njoftimi kishte bërë të ditur se për shkak të mosmarrëveshjeve të vazhdueshme familjare, i dyshuari N.M me dashje e ka privuar nga jeta bashkëshorten e tij, tani të ndjerën S.M., ashtu që pas fjalosjes, i dyshuari me mjet të përshtatshëm – shufër metalike, e godet të ndjerën një herë në kokë, e cila rrëzohet në dysheme, mirëpo i njëjti prapë ka vazhduar ta godet me shufër disa herë në kokë dhe pjesë tjera të trupit, me ç’rast të ndjerës i ka shkaktuar plagë të cilat kanë qenë vdekjeprurëse. /Telegrafi/