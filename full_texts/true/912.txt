Kryeministri Hoti rreth masave anti-COVID: Duhet të vërehet dora e institucioneve Kryeminstri Avdullah Hoti sot zhvilloi një takim me institucione të ndryshme shtetërore për të diskutuar rreth pandemisë dhe masave për parandalimin e saj.Në takim morën pjesë Policia e Kosovës, Asociacioni i Komunave të Kosovës, Agjencioni i Veterinës dhe Ushqimit dhe inspektorë të ndryshëm.Hoti në takim njoftoi se do të miratohen masa të reja për parandalimin e pandemisë dhe se procesi për miratimin e tyre është drejt përfundimit.Kryeminstri poashtu theksoi se zbatimi i këtyre masave kërkon një koordinim dhe planifikim të punës së institucioneve zbatuese e sidomos nga Policia e Kosovës dhe inspektoratet.Ai kërkoi angazhim, koordinim dhe planifikim të mirëfilltë nga të gjitha institucionet. “Duhet të vërehet dora dhe vendosmëria e institucioneve shtetërore në zbatim të masave dhe për këtë na obligon situata dhe përgjegjësitë për të vepruar bashkë dhe të koordinuar”, tha kryeministri.
