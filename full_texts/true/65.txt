Kusari: Qeveria e Kosovës erdhi dhe do të shkojë shpejt duke politizuar me pandeminë
Deputetja e Kosovës nga radhët e VV-së përmes  një postimi në Facebook, ka thënë se Qeveria e Kosovës erdhi dhe do të shkojë shpejt duke politizuar me pandeminë.Sipas Kusarit, vendimi i reciprocitetit u hoq aty ku duhej të mbahej në çështjet ekonomike dhe politike, ndërsa u vendos aty ku nuk ka sens, në rrezik dhe dëm të shëndetit publik.“Non sensi me vendimin për testin negativ si kusht për të hyrë në Kosovë është po aq non sens sa edhe non sensi për lirim nga testi në bazë të etnisë”.Postimi i plotë:Qeveria e Kosovës erdhi dhe do të shkojë shpejt duke politizuar me pandeminë.Vendimi i reciprocitetit u hoq aty ku duhej të mbahej në çështjet ekonomike dhe politike, ndërsa u vendos aty ku nuk ka sens, në rrezik dhe dëm të shëndetit publik.Qeveria në vazhdimësi po thirret se vendimet i merr në bazë të rekomandimeve të IKSHPK-së. A është vendim i IKSHPK-së vendosja e reciprocitetit në teste, apo është reagim amator i të paditurve në shëndetësi? A është shkencorisht e dokumentuar se në mes shqiptarëve nuk shpërndahet virusi pasi nuk kërkohet testi për shqiptarët pa marrë parasysh shtetësinë e tyre?! Apo e tërë kjo mjegull është vetëm një veprim popullsitë dhe amatoresk pa asnjë sens logjik e shkencor?!Non sensi me vendimin për testin negativ si kusht për të hyrë në Kosovë është po aq non sens sa edhe non sensi për lirim nga testi në bazë të etnisë. Nëse e mbyll shtetin, e mbyll për të gjithë, apo e mbyll për shtetasit që vijnë nga vatrat e krizës, e fatkeqësisht ne Kosovarët jemi shndërruar në të tillë. Vlerësimet nuk po bëhen me rekomandim të ekspertëve por vendimet po merren në bazë të impulseve të politikës ditore.Masat duhet aplikuar dhe shteti duhet të marrë vendime të analizuara dhe shkencorisht të verifikuara për aq sa ka informacion deri më tani për virusin. Me këtë menaxhim aktual, ku ka çdo gjë pos shkencë dhe vlerësim me bazë shkencore, jemi të destinuar të dështojmë, ashtu sikur po dëshmohet çdo ditë.