Haradinaj “godet” Hotin: Pse nuk e pyete edhe ti Vuçiqin a din shqip? Kryetari i AAK-së,Ramush Haradinaj, ka komentuar përgjigjen e Hotit në serbisht karshi kryeministrit serb, Aleksander Vuçiq.Haradinaj thekson se nuk qojnë shumë peshë simbolikat por ishte dashur edhe ai të pyetej a din shqip.“Nëse din gjuhën mundesh me i fol nuk është marre, por duhesh me e pyt edhe atë a din shqip.Nuk qojnë shumë peshë simbolikat.Edhe nëse e përdor nuk është se bën shkelje ligjore” tha Haradinaj në Rubikon.Ish-kryeminsitri i Kosovës, Ramush Haradinaj, ka paralajmëruar prishjen e kolaicionit qeverisës sepse është i pakënaqur nga kryeministri aktual i Kosovës, Avdullah Hoti.“Nëse vazhdon kështu kryeministri Hoti, unë nuk e mbështes në qeveri”, është shprehur Haradinaj.Ai gjithashtu ka kritikuar mospërfilljen dhe shmangien që Hoti i kishte bërë ministrit të Drejtësisë Selim Selimi në takimin e Brukselit me presidentin serb Aleksander Vuciq.“Ja kam thënë zyrtarisht i kam dërguar edhe shkresë ku i kemi vërejtjet, nuk ka pasur arsye me marrë shefen e kabinetit të tij përball takimit me Aleksander Vuciqit që tash e ka përvojën e parë e me lënë jashtë takimit Selim Selimi”, tha Haradinaj në Klan Kosovë.Tutje, Haradinaj tha për ish-kryeministrin Kurti se ky i fundit e ka rrëzuar vetën nga pushteti.“Kurti ka rrëzuar vetën, sa për mua edhe 8 vjet do të qëndronte në pushtet, arsyeja pse u bënë bashkë partitë e vjetra vjen si pasojë e gabimeve të tij”, shtoi Haradinaj
