Ndryshime e bërë në 2019, nuk parashihen në draftin e Kodit Civil, është e papranueshme vazhdimi i shtypjes së grave
Ish-Ministrja e Drejtësisë Albulena Haxhiu përmes një postimi në Facebook, ka treguar se gjatë ditës së djeshmë ajo ka qenë pjesë e panelit për të diskutuar lidhur me draftin e Kodit Civil, me theks të veçantë për librin e katërt dhe pestë ku parashihen dispozitat për familjen dhe trashëgiminë.Ajo ka thënë se ndryshime që janë bërë në 2019, nuk parashihen në draftin e Kodit Civil dhe kjo është e papranueshme dhe vazhdim i shtypjes së grave.Postimi i plotë:Me ftesë së organizatës Inject, dje isha pjesë e panelit për të diskutuar lidhur me draftin e Kodit Civil, me theks të veçantë për librin e katërt dhe pestë ku parashihen dispozitat për familjen dhe trashëgiminë. Në këtë panel shpreha qëllimin që kemi pasur në vitin 2019 me ndryshimin e ligjit për familjen e po ashtu shqetësimin lidhur me regresin që është bërë në këtë drejtim në draftin e Kodit Civil që pritet të procedohet nga Qeveria në Kuvend.Duke pasur parasysh diskriminimin e vazhdueshëm institucional dhe shkeljen e të drejtave të grave, si Komision aso kohe ne e kemi specifikuar se çka nënkupton "kontribut i përbashkët i bashkëshortëve" kur bëhet fjalë tek ndarja e pasurisë së përbashkët. Përveç të ardhurave personale kemi përfshirë edhe kujdesin për fëmijët, punët e shtëpisë etj, duke pasur parasysh që 80% e grave janë të përjashtuara nga tregu i punës dhe gjithnjë bara bie mbi gruan dhe asnjëherë kontributi i grave në familje nuk njihej nga gjykatat.Këto ndryshime që i kemi bërë në 2019, nuk parashihen në draftin e Kodit Civil dhe kjo është e papranueshme dhe vazhdim i shtypjes së grave. Ky regres nuk duhet të pranohet.