Llapi angazhon trajner nga Afrika e Jugut
Llapi ka nisur të mendojë qysh tash për sezonin e ardhshëm, shkruan Gazeta Express.Klubi nga “Zahir Pajaziti” ka vendosur ta përforcojë shtabin teknik për sezonin e ardhshëm.Në fakt, llapjanët kanë arritur marrëveshje me trajnerin Alan Clark, i cili do ta marrë pozitën e asistent trajnerit në këtë klub.Edhe pse mediat jug-afrikane njoftuan sot se Clark do t’i bashkohet kampiones aktuale, Drita, trajneri Tahir Batatina ka njoftuar ndërkohë se është Llapi ai që do ta angazhojë këtë trajner.Clark aktualisht është trajner i ekipit Black Leopards në Premierligën jug-afrikane, por e ndërpreu kontratën me këtë klub për t’iu bashkuar menjëherë ekipit llapjan.Ai do të jetë përkohësisht ndihmës-trajner, me mundësi që dikur më vonë të bëhet edhe trajneri i parë, njofton mediumi “businesslive.co.za”, përcjell “Gazeta Express”.“Unënuk doja t’i lija Leopards. Unë e kisha ndërmend ta përfundoja sezonin këtu”,ka thënë Clark për mediat jug-afrikane.“Ikishim edhe gjashtë ndeshje dhe dëshiroja të isha këtu. Ky klub më dha mundësifantastike, e kam shijuar eksperiencën këtu”, vazhdoi ai.“Ndërkohë, në Evropë kanë përfunduar ligat dhe ekipet po bëhen gati prej tash për sezonin e ri. Klubi të cilit do t’i bashkohem, nuk arriti të kualifikohej në Europa League. Dhe, tash dua ta ndihmoj këtë ekip. Si jug-afrikan, ne nuk kemi mundësi të tilla shpesh”, nënvizoi Clark.“Dua të punoj në një ekip që luan në Europa League apo në Champions League. Dua ta testoj veten. Mendoj se e kam aftësinë për ta kryer këtë punë. Ekipi im i ri do ta nisë fazën para-sezonale në gusht dhe më duhet të shkoj menjëherë atje”, përfundoi Clark.Clarkkishte punuar si “këshilltar teknik” në ekipet U-17 dhe U-21 të Kosovës.“Unë isha i përfshirë në fitoren e parë të ekipit kombëtar. Pastaj, U-21 humbi 0:5 nga Norvegjia, ndërsa në shtëpi ishte duke humbur 0:2 për t’u rikthyer dhe fituar në fund 3:2”, përfundoi Clark. /Gazeta Express/