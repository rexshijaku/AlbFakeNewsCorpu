Qeveria do t`i rishqyrtojë masat anti COVID-19 pas kërkesës së Asociacionit të Komunave
Në takimin e sotëm të Komitetit për koordinimin dhe vlerësim të situatës emergjente me Corona Virus – Covid 19, Asociacioni i Komunave të Kosovës, si përfaqësues i autoriteteve lokale në Republikën e Kosovës, anëtar i këtij mekanizmi, paraqiti shqetësimet e komunave të Republikës së Kosovës sa i përket zbatimit dhe efekteve të këtyre masave në komunat e Kosovës.“Propozimet në emër të komunave të Republikës së Kosovës u prezantuan nga Sazan Ibrahimi, drejtori ekzekutiv i AKK-së, dhe të cilat propozime kishin të bëjnë me Sfidat në sektorit e gastronomisë Ndryshimi i orarit të lëvizjes në komunat kryesore të Kosovës në tëcilat komuna ka kufizim të lëvizjes së qytetarëve Çështja e çerdheve dhe lejimi i punës së tyre dhe sfidat në zbatimin e rekomandimit të fundit të IKSHP që mjekët familjar në QKMF të bëjnë diagnostifikimin e pacientëve me COVID 19 pa testim e që quhet diagnozë klinike”, thuhet në njoftimin e AKK-së.“Takimi ishte shumë konstruktiv ku Avdullah Hoti, kryeministër i Kosovës përveç që vlerësoi lartë punën e komunave dhe kryetarëve të komunave në parandalimin e përhapjes së COVID 19, së bashku me Armend Zemaj, ministër i Shëndetësisë premtuan që në periudhën sa më të shpejt të mundur kërkesat e komunave sa i përket masave të parapara me vendimin e Qeverisë së Kosovës të datës 05 korrik 2020 dhe bazuar në kërkesat e komunave do të ri-shikohen. Ishte dakordim i përbashkët që përveç shëndetit publik, prioritet i Qeverisë së Republikës së Kosovës dhe i komunave është edhe shëndeti ekonomik”, përfundon njoftimi.