Mustafa i ka dy fjalë për ndërtimin e Xhamisë së Madhe Kreu i Lidhjes Demokratike të Kosovës, Isa Mustafa, ka shkruar se protestat e mbajtura sot për ndërtimin e Xhamisë së Madhe janë pjesë e ekspozimit demokratik.Mustafa ka shkruar në Facebook se protesta tregon edhe kompleksin e inferioritetit tonë që të pajtohemi se jemi këta që jemi, rreth 95 për qind myslimanë.Lexoni edhe:Prof. Lul Raka mesazh për ata që s’besojnë në Covid: A duhet të vdesin fëmijët për të besuar?“Por, në vend që të turpërohemi, do duhej të krenohemi, ashtu siç krenohen të gjithë njerëzit e botës për besimin e tyre në zot, për objektet e tyre monumentale fetare, pa marrë parasysh sesi e demonstrojnë besimin e tyre, si muslimanë, katolikë, ortodoksë, protestantë…. Tendenca që të diktosh besimin dhe objektet fetare, nuk përkon me respektimin tonë të ndërsjell dhe as me respektimin e vetëvetes. Pse duhet të na pengojë një xhami e madhe, një katedrale, një kishë në Prishtinë. Qytetet më të mëdha ua kanë vënë qytetarë të tyre vendet më të mira për xhami, siç është Londra. Është Tirana. Këtë e kam bërë edhe unë sa isha Kryetar i Prishtinës”, ka shkruar Mustafa derisa, ka pasur edhe një kërkesë për kreun e Prishtinës.“E inkurajoj Kryetarin Ahmeti të vazhdojë me ofrimin e zgjidhjes më të mirë për ndërtimin e kësaj xhamie. Të mundohesh që të paraqitesh ai që nuk je, s’është asgjë më pak sesa primitivizëm”, tha ai.(Kosova Sot Online)
