Është mashtrim, qeveria e kombinimit politik LDK me partnerët e PAN-it nuk e bëjnë ligjin Vetting
Shkruan: Hajrullah Ternava“Sikur të ishte kjo qeveri në pushtet me një kredibilitet të fortë dhe ti kishte votat e siguruara nga votuesit nga zgjedhjet e fundit, procesi i Vettingut do të ishte sfida dhe provimi më serioz me të cilin do të ballafaqohej dhe do të identifikohej ky mandat qeverisës i këtij koalicioni, por kur e kemi të qartë mënyrën e krijimit të kësaj qeverie, ndonëse në përbërje janë partitë politike të shumicës së PAN-it, e që është e qartë se nuk japin shpresë për ekzistimin e vullnetit politik për reformat serioze në sundimin e ligjit. Edhe ashtu të gjitha supozimet janë se kjo qeveri nuk do të jetë jetëgjatë, por megjithatë do të bëhet një angazhim ta quajmë shpresëdhënës, por megjithatë besoj se ky ligj do të prolongohet për një qeveri më të shëndetshme, që duhet të ndodhë në zgjedhjet e ardhshme, dhe që fjalën për atë qeveri ta thotë sovrani i Kosovës”.Lexoni edhe: Zemaj: Aeroporti u hap, mirësevjen mërgatë“Qeveria Kurti për një përudhë të shkurtë sa ishte në pushtet, bëri goxha punë dhe angazhim për Ligjin Vetting, që e kishte si prioritet në programin e sajë qysh në ditët e para të mandatit. Reagimi i të gjitha partive që u ofruan dhe u bënë bashkë, edhe LDK që ishte pjesë e koalicionit, e që ishte befasi për LDK-në sepse kur e dëgjonim që deklaronte në kohën e parazgjedhjeve se kurrsesi nuk do të qeveriset me partitë e PAN-it, tani elektorati po bënë pyetje se a me i besua më në të ardhmen e kësaj partie? Përkundrazi ndodhi befasia dhe mosbesimi-mocioni ndaj qeverisë Kurti me numra të lartë të 82 deputetëve. Koalicioni qeverisës LVV-LDK ishte dashur të bëjë të pamundurën që ta vazhdojnë këtë koalicion në një kohë të konsiderueshme, dhe për disa vërejtje shumë interesante që edhe mundë të jenë lëshime edhe nga LVV-ja, por ato lëshime-gabime, kanë mundur me u evitua nga prijësit e partive, sepse koalicioni qeverisës nuk prishet për çka do. Tani po dalin në shesh ato që opinioni duhet ti ketë parasysh, sikur që filloj luftimi i të këqijave në shumë institucione të Kosovës nga qeveria Kurti, edhe kjo që tani po e diskutojmë, çështja e Vettingut për dikë ishte shqetësuese sepse ministresha Albulena Haxhiu e patë aktivizua angazhimin e programit për Ligjin e Vettingut, që kishim përshtypjen se shpejt do të përgatitet ai ligj, gjë që edhe kjo supozohet se ishte pengesë për shumë kënd, prandaj edhe ky angazhim i këtij lloji mundë të ishte shkak që të gjitha partitë sikur që e dimë ia treguan mosbesimin Qeverisë Kurti. Prandaj një angazhim i Ministrisë së Drejtësisë që falë presionit të opinionit publik dhe medieve, janë të detyruar që ta mbajnë në agjendë për çuarjen në vend të projektit për Ligjin Vetting, të cilin e kishte futur në program Qeveria Kurti në ditët e para të mandatit të tij, por që është zvarritur deri më tani për shkak të krizës në Kuvend, është për tu përshëndetur. Fakti që Ministri i Drejtësisë, Selim Selimi, ka mbajtur takimin e parë me grupin e ekspertëve për Vetingun, të cilin e kishte emëruar në fillim të mandatit Qeveria Kurti dhe ministresha Albulena Haxhiu, dhe janë pajtuar që në këtë proces të angazhohen edhe ekspertët ligjor nga SHBA dhe BE tregon se ky ligj nuk bëhet pa ndërkombëtarët.Shkrimet në këtë rubrikë nuk shprehin qëndrimet e gazetës "Kosova Sot Online".