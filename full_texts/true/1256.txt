Ish-inspektori i ndërtimit në Prizren shpallet fajtor për keqpërdorim detyre Gjykata Themelore në Prizren, të hënën, e ka shpallur fajtor ish-inspektorin e ndërtimit në Komunën e Prizrenit, Enver Bytyqi, për keqpërdorim të detyrës zyrtare.Sipas aktgjykimit të shpallur nga gjykatësja Raima Elezi, Bytyqi u dënua me 1 vit e 6 muaj burgim efektiv, raporton “Betimi për Drejtësi”.Gjykatësja Elezi deklaroi se vendimi u morr si rezultat i shikimit të gjithë procesverbaleve, në të cilat tha se është shënuar se objekti është i ndërtuar pa leje.Bytyqi gjithashtu obligohet të paguajë 500 euro në emër të paushallit gjyqësor, si dhe 50 euro në emër të kompensimit të viktimave të krimit.Për këtë rast ishte i akuzuar edhe investitori Feim Hamiti, për veprën penale “heqja apo dëmtimi i vulave zyrtare ose shenjave”, i cili në seancën fillestare kishte pranuar fajësinë dhe ishte dënuar me 7 mijë euro gjobë.Lexoni edhe:Konfirmohet rasti i parë i një maceje të infektuar me Covid-19Për këtë rast, Prokuroria Themelore Prizren, më 19 prill 2019, ka ngritur aktakuzë ndaj të pandehurit Enver Bytyqi, duke e ngarkuar atë me veprën penale të keqpërdorimit të pozitës apo autoritetit zyrtar.Sipas aktakuzës, i akuzuari Bytyqi, gjatë periudhës kohore 2016-2017, në Prizren, në cilësinë e personit zyrtar nuk i përmbush detyrat zyrtare, ashtu që shkel Ligjin për Ndërtimtari, duke mos rrënuar objektin ndërtimor në lagjen “Jeni Mahall”, të investitorit NTSH “Shigjeta e Pashtrikut” me pronar Feim Hamiti, me qëllim të përfitimit të dobisë për tjetrin.Në aktakuzë thuhet se i akuzuari vetëm ka kryer punë administrative në hartimin e procesverbalit, duke mos sjell konkluzionin për rrënimin e objektit pa leje, e kështu ka mundësuar dobi pasurore për investitorin Hamiti.(Kosova Sot Online)
