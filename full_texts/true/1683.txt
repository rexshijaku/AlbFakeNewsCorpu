Hoti: Dialogu i ndërmjetësuar nga BE-ja në Bruksel, i koordinuar me SHBA-në
Kryeministri i Kosovës, Avdullah Hoti vizitoi Spitalin e Forcës së Sigurisë së Kosovës në Ministrinë e Mbrojtjes, nga ku foli për menaxhimin e pandemisë dhe dialogun.Sa i përket dialogut, Hoti tha se dialogu që ndërmjetësohet nga BE-ja është plotësisht i koordinuar me SHBA-në.“Procesi i dialogut që ndërmjetësohet nga BE-ja në Bruksel është plotësisht i koordinuar me SHBA-në”, u shpreh Hoti, raporton KOHA.Hoti ka folur edhe për kritikat e fundit të partnerit në koalicion, Ramush Haradinajt. Haradinaj ka kritikuar mënyrën e menaxhimit të pandemisë dhe marrjen e disa masave.“Ne si Qeveri jemi duke e shqyrtuar një listë të re masash. Ne po i respektojmë rekomandimet që na vijnë në përputhje me situatën, edhe me partnerët e koalicionit edhe me shoqatën e gastronomëve, të cilët i kam takuar pas protestës”, tha Hoti.© KOHA. Të gjitha të drejtat janë të rezervuara.