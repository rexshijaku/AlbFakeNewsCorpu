Ëndrra e thyer, jeta në mjerim e 22-vjeçares që dëshiron të bëhet mësuese Jeta e familjes Hamzai nga fshati Kuç i Vorës është bërë dhe më e vështirë pas tërmetit të 26 nentorit.Familja nuk ka se ku të shkojë pasi nuk ka marrë asnjë ndihmë nga shteti, ndërsa vajza e shtëpisë tregon për pengun e saj, ëndrrën që nuk e ndoqi dot.Kjo është Migena, vetëm 22 vjeç, të cilën fati nuk deshi që ajo të ketë një jetë si moshataret e saj.Ëndrra më e madhe e saj është që ajo të behët mësuese, ëndërr që ju pre në mes për shkak të kushteve ekonomike.“Doja të bëhesha mësuese, por nuk kishim mundësi ekonomike.”Ajo tregon se në 9-vjeçare ishte nxënëse mesatare pasi i duhej dhe të studionte dhe të ndihmonte familjen në punët e bujqësisë.Migena rrëfen se dhe pse u shkëput nga shkolla vijon të ëndërrojë që një ditë të bëhet mësuese.Jeta për Migenën dhe familjen e saj ka qenë tejet e vështirë.“Jetesa shumë e vështirë, babai është ndarë nga jeta para dy vitesh.”“Me çfarë na japin të tjerët, ushqemi ne.Më vështirë se kaq nuk ka më.”Tërmeti i 26 nëntorit dëmtoi edhe banesën e zonjës Nurie Hamzai, por fatkeqësitë për këtë nuk përfundojnë këtu.Që prej asaj dite, 52-vjeçarja së bashku me dy fëmijët e saj nuk kanë se ku të jetojnë.Të vetëm, pa mbështetjen e askujt ata u nisën nga fshati Kuç drejt Vorës.Dorën e shtetit nuk e kanë ndjerë asnjë moment, ndërsa për 4 ditë ata fjetën në stolat e lulishtes në Vorë deri sa një banor i zonës vendosi ti strehojë në një dhomë të shtëpisë së tij.“I futa brenda, kishin 4-5 net që flisnin përjashtë.Por edhe unë nuk kam mundësi ti mbaj gjithmonë.”Apeli i tyre i vetëm është një strehë ku të fusin kokën pasi pas tërmetit kanë mbetur në qiell të hapur.“Jam në mëshirë të Zotit.1 dhomë, 2 me i pas, sa të fus fëmijët brenda.”
