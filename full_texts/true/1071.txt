SHBA-ja me mbi katër milionë raste me COVID-19
Mbi 4 milionë njerëz janë infektuar me koronavirusin e ri në Shtetet e Bashkuara që nga fillimi i pandemisë në muajin mars.Të dhënat janë bërë publike nga Universiteti Johns Hopkins, me seli në SHBA.SHBA-ja është vendi më i goditur në botë nga pandemia e koronavirusit me mbi 143,000 viktima.SHBA porosit miliona vaksina të mundshme kundër koronavirusitBrazili dhe India zënë vendin e dytë dhe të tretë për numrin e të infektuarve.Virusi e ka origjinën në Kinë.SHBA-ja e ka akuzuar Kinën se ka fshehur të dhënat për pacientët e infektuar, kur janë paraqitur rastet e para në dhjetor të vitit të kaluar.Trump për pandeminë: Mund të përkeqësohet, para se të përmirësohetKëtë javë, Universiteti i Oksfordit ka bërë të ditur se vaksina që ka zhvilluar ai kundër koronavirusit, duket se është e padëmshme dhe se e trajnon sistemin imunitar.Zyrtarët përgjegjës kanë thënë se testimi në njerëz ka treguar se pas injektimit të vaksinës, në trupat e tyre janë krijuar antitrupa dhe qeliza të bardha të gjakut që mund ta luftojnë koronavirusin.Organizata Botërore e Shëndetësisë ka thënë se hulumtuesit janë duke bërë përparim të mirë në zhvillimin e vaksinës, por ka paralajmëruar se përdorimi i saj i parë nuk mund të pritet deri në fillim të vitit 2021./REL