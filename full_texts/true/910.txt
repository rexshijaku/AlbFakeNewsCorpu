Fati i medias më të lexuar në Hungari Index në pikëpyetje pas largimit të shumicës së gazetarëve
E ardhmja e faqes më të lexuar e lajmeve në Hungari Index dukej gjithnjë e më e pasigurt të premten pasi 70 prej afro 90 gazetarëve të saj dhanë dorëheqje pas shkarkimit të mëparshëm të kryeredaktorit Szabolcs Dull të mërkurën i cili u pa si një veprim i ndërhyrjes në lirinë editoriale dhe një kërcënim për pavarësinë e faqes së lajmeve.Zëvendës kryeredaktorja Veronika Munk njoftoi në një fjalim emocional se redaksia kishte bërë fushatë për kthimin e Dull, por kot, dhe tani kryesisht ata nuk ndjen zgjidhje tjetër përveçse të hiqnin dorë nga punët e tyre. Për disa, është hera e dytë në vetëm disa vjet që ata kanë humbur punën e tyre, pasi punojnë në media të tjera që qeveria e Hungarisë i kontrollon ato, raporton Balkan Insight.Nuk dihet nëse redaksia e mbetur mund të mbetet e bashkuar dhe të punojë së bashku, apo nëse ata do të bashkohen individualisht në media të tjera, ose të largohen nga media.‘Index’ ka mbijetuar në një mjedis armiqësor dhe më parë u rezistoi përpjekjeve të oligarkëve të afërt të qeverisë për të ndikuar në përmbajtjen e këtij mediumi gjatë dhjetë viteve të fundit.Pas zgjedhjeve komunale në Hungari tetorin e kaluar, kur opozita shënoi disa fitore të papritura, më së shumti në Budapest, udhëheqja e partisë qeverisëse Fidesz raportohet se vendosi ta rrisë presionin ndaj Index, si faqja kryesore e mbetur e lajmeve kritike ndaj qeverisë, përpara zgjedhjeve kombëtare të 2022.Trazirat rreth Index kanë pasur implikime ndërkombëtare. Nënkryetari i Komisionit Evropian Vera Jourová ka shprehur shqetësime në lidhje me situatën e mediave në Hungari, dhe veçanërisht, për Index.Zyrtarët hungarezë kanë mohuar përfshirjen. Kur Ministri i Jashtëm i Hungarisë, Péter Szijjártó, u pyet në Lisbonë nga një gazetarë nga Reuters nëse një vend pa liri të mediave ende kualifikohet si një vend i lirë, Szijjártó u përgjigj: Qeveria nuk ka asnjë lidhje me një vendim menaxhimi të një kompanie private dhe deklaroi se asnjë ligj në Hungari nuk e “pengon lirinë e shtypit”.