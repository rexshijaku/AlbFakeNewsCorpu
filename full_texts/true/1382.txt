Serwer: Aktakuza ndaj Thaçit e Veselit s’është personale, Kosova është në telashe Eksperti amerikan dhe profesori i John Hopkins, Daniel Serwer, ka reaguar pas ngritjes së aktakuzës ndaj presidentit, Hashim Thaçi, nga Prokuroria Speciale e Gjykatës së Hagës.Serwer thotë se pas kësaj aktakuze Kosova është në telashe, pasi sipas tij kjo aktakuzë nuk është thjeshtë vetëm një çështje personale e Thaçit dhe Kadri Veselit.“Aktakuza nuk është vetëm një çështje personale për Thaçin dhe Veselin. Është çështje institucionale dhe ndërkombëtare gjithashtu. Kosova është në telashe”, ka thënë Serwer.Lexoni edhe: Nuk anulohet takimi në Washington, Grenell thotë se pala kosovare do të përfaqësohet nga Kryeministri HotiAi tutje ka thënë se është suprizuar nga një aktakuzë e tillë pasi që ka dyshuar se vazhdojnë të ekzistojnë prova për të ngritur aktakuzë.Dhe gjithashtu thotë se një aktakuzë e tillë vjen disa ditë përpara takimit të delegacioneve të Prishtinës dhe Beogradit në Washington i cili ndërmjetësohet nga emisari i Trump, Richard Grenell.Sipas ekspertit amerikan, dikush mbase mund ta ketë menduar që publikimi i kësaj aktakuze do ta vendosë presidentin Thaçi nën presion.Serwer thotë se presioni do të jetë shumë i madh, pasi që Hoti do të drejtoj delegacionin kosovar në Washington.(Kosova Sot Online)
