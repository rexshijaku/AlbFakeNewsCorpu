​Veliu thotë se VV-ja pati tendenca që të pamundësohet raportimi në Komision Pas dështimit të raportimit para Komisionit për Çështje të Sigurisë, ministri Agim Veliu tha se ajo çfarë ndodhi aty ishte tendencioze nga ana e deputetëve të Lëvizjes Vetëvendosje."Mua mu duk tendencioze nga ana e LVV-së. Ata prej fillimit filluan për çështje që nuk janë të rëndësishme me diskutua. Unë me kohë i kam informuar komisionin se koha ime është e limituar për shkak të mbledhjes së qeverisë. Ata e kanë pasur mundësinë kjo ka ndodhur para dy ditësh, që të vendosin a ta mbajnë mbledhjen apo ta caktojnë një datë tjetër. Nuk më kanë informuar asgjë, unë kam ardhur i gatshëm që të raportojë. Mirëpo këtu u pa tendenca që të pamundësohet raportimi sot", ka thënë Veliu, përcjell kp.Ka dështuar raportimi i ministrit të Punëve të Brendshme, Agim Veliu, para komisionit për Çështje të Sigurisë dhe Mbrojtjes.Sipas Ksp-së, anëtarët e Lëvizjes Vetëvendosje para fillimit të kësaj mbledhje kanë shprehur pakënaqësi për kohën e shkurtër të raportimit të ministrit Veliu para komisionit.Veliu u tha anëtarëve se ka kohë vetëm 45 minuta për raportim pasi që ka prezantim në mbledhjen e Qeverisë. Me këtë nuk u pajtua deputeti Rexhep Selimi i VV-së.Ai pati një përplasje edhe me deputeten e PDK-së, Ganimete Musliu.Para ndërprerjes së mbledhjes, atë e lëshuan Bekë Berisha, Ganimete Musliu dhe Elmi Reçica.Në fakt, incidend pati edhe dje, kur në Komisionin për Punë të Jashtme raportoi ministrja Meliza Haradinaj – Stublla. Pas mbledhjes, anëtarët e VV-së thanë se u sulmuan nga ata të LDK-së, derisa këta të fundit e mohuan një gjë të tillë.© KOHA. Të gjitha të drejtat janë të rezervuara.
