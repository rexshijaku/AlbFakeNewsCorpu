Grenell lajmërohet për takimin në Washington: Kosova dhe Serbia duhet ta shfrytëzojnë këtë mundësi Kanë mbetur vetëm edhe nëntë ditë deri në takimin e 27 qershorit në Shtëpinë e Bardhë, ku liderët e Kosovës dhe Serbisë do të takohen me ndërmjetësimin e emisarit të Donald Trumpit, Richard Grenell, dhe do të priten edhe nga këshilltari kryesor i presidentit amerikan, Robert O’Brien.Lidhur me këtë takim sot ka shkruar Ambasada Amerikane në Prishtinë, e cila ka përcjellë një deklaratë të Richard Grenellit, në të cilën thuhet se takimi në Washigton do t’i hapë dyert për zhvillimin ekonomik të rajonit.Grenell thotë se shpreson që Kosova dhe Serbia ta shfrytëzojnë këtë takim për t’u futur në një etapë të re të stabilitetit dhe një të ardhme më të mirë. Sipas tyre, njerëzit e rajonit meritojnë një gjë të tillë.“Kjo mundësi në Shtëpinë e Bardhë i hap dyert për një zhvillim të ri ekonomik dhe të investimeve. SHBA-ja shpreson që liderët e Kosovës dhe Serbisë do të shfrytëzojnë këtë mundësi për t’u rikthyer në dialog dhe për ta nisur një etapë të re të stabilitetit dhe prosperitetit. Njerëzit e rajonit e meritojnë këtë”, thuhet në postimin e Ambasadës Amerikane të Prishtinë në Twitter. /GazetaExpress/
