Adem Zogjani dje u dërgua në Hagë, familja thotë se ka folur me të Dje gjatë ditës, është bërë e ditur se Adem Zogjani, anëtar i AAK-së, është arrestuar dhe dërguar për në Hagë, raporton Gazeta Express.Lajmin e bëri të ditur përmes Facebook-ut djali i Zogjanit, Liridon Zogjani.“Sot në orën 07:30 të mëngjesit, babi është ftuar nga misioni EULEX dhe nga aty është dërguar për në Hagë, pa e ditur dhe pa e kuptuar as ai dhe as familja”, ka shkruar dje ai.Zogjani ka thënë se babai i tij është ftuar shkaku i veprimtarisë në periudhën e luftës.Televizioni T7 ka kontaktuar sot me familjen e Zogjanit, për të parë nëse kanë informacione të reja për rastin.Djali i Zogjanit, Astrit Zogjani, ka thënë për T7 se kanë kontaktuar me prindin e tyre dhe se u ka thënë se së shpejti do të kthehet në Kosovë.“Kemi folur me babain. Na ka thënë që është mirë dhe së shpejti do të kthehet në Kosovë”, ka thënë ai, derisa ka bërë të ditur se nuk mund të flasë më shumë për rastin.Adem Zogjani ka qenë pjesë e Partisë Demokratike të Kosovës dhe kandidat i kësaj partie për kryetar të Fushë-Kosovës.Megjithatë, Zogjani në vitin 2019 kishte vendosur të largohej nga partia që drejtonte Kadri Veseli dhe i ishte bashkuar partisë së Ramush Haradinajt. /GazetaExpress/
