Çfarë kërkuan serbet në Rambuje, e çfarë po kërkon sot Serbia nga Kosova Ish këshilltari i Albin Kurtit, Shkëlzen Gashi përmes një postimi në facebook ka shkruar për negociatat e Kosovës në Rambuje në vitin 1999 që ishin edhe përcaktimi i fatit të Kosovës.Gashi ka shkruar se kur në Rambuje më 1999 zhvilloheshin negociatat për përcaktimin e fatit të Kosovës, në mes të Kosovës dhe të Serbisë, përfaqësuesit politikë të Serbisë ofronin për Kosovën autonomi të tipit të Tirolit të Jugut në kuadër të Serbisë.Postimi i plotë:Kur në Dejton më 1995 zhvilloheshin negociatat për përcaktimin e fatit të Bosnjë e Hercegovinës, në mes të Serbisë, të Kroacisë dhe të Bosnjë Hercegovinës, përfaqësuesit politikë të Kosovës kërkonin që në ato negociata të diskutohej edhe statusi i Kosovës. Një qerek shekulli më pas, në negociatat që po zhvillohen në Bruksel për normalizimin e marrëdhënieve në mes të Kosovës dhe të Sërbisë, përfaqësuesit politikë të Republika Srpskës po kërkojnë që në këto negociata të diskutohet edhe statusi i Republika Srpskës.Kur në Rambuje më 1999 zhvilloheshin negociatat për përcaktimin e fatit të Kosovës, në mes të Kosovës dhe të Serbisë, përfaqësuesit politikë të Serbisë ofronin për Kosovën autonomi të tipit të Tirolit të Jugut në kuadër të Sërbisë. Dy dekada më pas, në negociatat që po zhvillohen në Bruksel për normalizimin e marrëdhënieve në mes të Kosovës dhe të Sërbisë, përfaqësuesit politikë të Sërbisë po kërkojnë autonomi të tipit të Tirolit të Jugut për serbët në kuadër të Kosovës.
