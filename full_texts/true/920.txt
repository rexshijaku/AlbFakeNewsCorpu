Beogradi ndryshon emrat e rrugëve që kujtojnë ish-Jugosllavinë Nënkryetari i bashkisë thotë se rrugët në Beograd nuk duhet të emërtohen më pas qyteteve dhe vendeve të ish-republikave jugosllave, ku gjithçka është “fshirë” çdo gjë serbe.Autoritetet në Beograd planifikojnë të ndryshojnë shumicën e emrave të rrugëve që mbajnë emra të ish-republikave jugosllave ku “Serbia nuk respektohet”, njoftojnë media lokale, raporton Balkan Insight.Sipas të përditshmes Vecernje Novosti, ndryshimet do të fillojnë me ato që mbajnë emra vendesh në Kroaci, Slloveni dhe Bosnje dhe Hercegovinë.Nënkryetari i bashkisë Goran Vesiç tha që ndryshimet ishin “çështje reciprociteti”.“Kryeqyteti përfaqëson gjithë vendin me emrat e rrugëve apo monumenteve. Kjo është arsyeja pse sot në Beograd, një numër i madh rrugësh janë ende të emërtuara sipas termave gjeografikë nga republikat e ish-Jugosllavisë.“Nuk është normale që të kemi rrugë me emër Hrvatska (Kroaci), Zagorska, Zagrebacka ose Zadarska në Beograd”, tha Vesiç për Vecernje novosti.Në fakt, Beogradi nuk e ka më një rrugë Zagrebacka, që mbante emrin e kryqeytetit kroat Zegrebit. Ajo u riemërtua në vitin 2014 dhe mori emrin Koce Popovica, një ish-komandant partizan jugosllav dhe zyrtar i lartë jugosllav.Vecernje Novosti tha se emrat e rrugëve që do të hiqeshin përfshinin Porec, Split, Bjelovar dhe Sibenik, të gjitha qytetet kroate, Ljubljana, Maribor, Celje dhe Bled, të gjitha qytete plus një liqen në Slloveni, dhe, Zenica, një qytet në Bosnjën qendrore.Rruga Zagorska, e cila mban emrin e një rajoni të Kroacisë veriore, do të marrë emrin Blagoja Jovovica, i cili qëlloi liderin fashist kroat gjatë kohës së luftës Ante Paveliç në 1957. Paveliç vdiq dy vjet më vonë.Novosti raportoi gjithashtu se autoritetet po shqyrtojnë ndryshimin e emrave të rrugëve Sarajevë dhe Mostar, që janë qytetet në Bosnjë.Vesiç tha se kryeqyteti serb duhet të ketë më shumë rrugë që mbajnë emra vendesh ku “Beogradi respektohet”.“Për shembull, Vjena ka Sheshin Beogradi, por ne nuk kemi një rrugë që mban emrin e Vjenës. Brukseli ka një rrugë që mban emrin e Beogradit, por ne nuk kemi një rrugë që mban emrin e Brukselit. Është koha të tregojmë respekt për ata që respektojnë qytetin tonë dhe vendin tonë, dhe jo të jemi mazokistë e të kemi rrugë që mbajnë emra zonash ku është fshirë gjithçka që kujton Serbinë”, tha Vesiç.“Rrugët e Beogradit para së gjithash duhet të jenë një mënyrë për të treguar respekt ndaj njerëzve, të cilëve u është borxh vendi ynë, ndaj vendeve dhe popujve miqësorë. Kjo është arsyeja pse ne do të vazhdojmë të ndryshojmë emrat e të gjitha rrugëve të emërtuara sipas atyre që nuk kanë më lidhje me Serbinë, si dhe sipas zonave ku nuk është e mirëpritur asgjë që vjen nga Serbia”, shtoi ai.Tendenca drejt ndryshimit të rrugëve të emërtuar sipas datave, emrave, ngjarjeve apo vendeve që ishin domethënëse në Jugosllavinë komuniste filloi gjatë viteve 1990.
