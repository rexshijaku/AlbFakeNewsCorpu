Skenat e gangsterëve politik, për marre! Shteti i Kosovës, është para kolapsit shëndetësor por edhe ekonomik, për shkak të pandemisë me Covid-19.Rrugaçët e gangsterët, që kanë arritur majat e politikës, kanë filluar të ashpërsohen në kohën kur të gjithë është dashur të jenë të urtë, dashamirë e paqësorë.Por, ja që inatet personale, klanore e partiake edhe para kolapsit të shtetit gjejnë mënyra e metoda që të shajnë, fyejnë e madje edhe të grushtojnë.Skena të tilla shpesh herë shihen në Kuvendin e Kosovës, nga përfaqësuesit e popullit, të cilët me votën e tyre i ngritën lartë e më lartë.Por, ja që, rrugaçët e gangsterët edhe po të futen në politikë mbesin të tillë. Ata po mbesin të tillë edhe pas marrjes së postit të deputetit, por edhe nëse marrin poste më të larta se sa ai i deputetit.Skena e fundit është kur dy deputet të LDK-së, iu vërsulen një deputeti të LVV-së, për t’i qëruar hesapet. Por, për fat të mirë, nuk ndodhi asgjë më shumë sesa një përleshje e vogël.Megjithatë, kjo përleshje, nuk është e vogël, sepse ndodhi në hapësirat e Kuvendit të Kosovës, nga njerëzit e zgjedhur që do duhej të mendonin e vepronin për votuesit e tyre, dhe jo të qërojnë hesape me deputetë te tjerë.Qërim të hesapeve ditë më parë dëshiroi të bëjë edhe një deputet tjetër i LDK-së, por kësaj radhe jo ndaj dikujt të partive kundërshtare, por ndaj kryetares së Kuvendit që e cila është po nga partia e tij, LDK-ja.Pas gjithë këtyre që kemi pa e që po vazhdojmë të shohim është radha që qytetarit të ia shtrojmë disa pyetje.Popull? A ia vlen me votu njerëz të tillë, të cilët ua mbyllin të gjitha mundësitë për të jetuar, e në anën tjetër nuk ua japin as 10 euro si ndihmë? Cila është dobia që ne si qytetarë duhet me dal në zgjedhje, saherë që u teket pushtetarëve tanë për to?Pse asnjë prej tyre nuk po mendon për juve, për popullin, për ata që i votuan, që sot, këta, të na udhëheqin? A nuk ka më turp sesa këta të marrin mijëra euro pagë, e në anën tjetër qytetarët t’i bllokojnë, mos të ua japin as një qindarkë, ndërsa kërkojnë që t’i respektoni masat, e vet? Vet dalin, hanë e pinë, marrin paga, nuk i ndal askush, munden me shkua edhe jashtë Kosovës, ndërsa ju rrini mbyllur, edhe nëse nuk keni të ardhura nuk ka rëndësi, duhet respektuar masat e pushtetit, në të kundërtën, me Polici e inspektorat u dënojnë!Mendoni njerëz, mos votoni matrapaz, mos u besoni asnjërit prej tyre. Të gjithë e patën pushtetin, të gjithë i provuam. Votoni aty ku ka plan-projekt, ide e punë. Mos investoni me votën e juaj në xhepin e një deputeti, ministri apo kryeministrit. Ka kaluar koha kur keni dhënë votën vetëm e vetëm për shkak të inateve politike. Mendoni mirë, se për që kanë fytyrë pushtetarët edhe ju rrahin, edhe ju burgosin, edhe ju mbyllin e edhe ua marrin të gjitha të drejtat që u takojnë...
