Shaqiri e këshillon gazetën e madhe zvicerane ta vendosë foton e Telegrafit në ballinë: Këtu e keni foton për faqen e parë Xherdan Shaqiri ka shtuar edhe një trofe në karrierën e tij të bujshme.Ylli nga Gjilani ka fituar titullin e Anglisë me Liverpoolin, një trofe që i mungonte edhe Xherdanit, por edhe Liverpoolit prej 30 vitesh.Njëra nga fotot që ka bërë bujë më të madhe në rrjetet sociale ka qenë ajo e redaksisë së sportit në Telegrafi.com, foto ku shihet Shaqiri me 17 trofetë e fituar gjatë karrierës.Kjo foto është shpërndarë me qindra herë në rrjetet sociale, ndërsa njëri nga ta ishte edhe Shaqiri që nuk hezitoi ta ndajë me ndjekësit e tij.28-vjeçari tani sapo e ka postuar edhe në Twitter të njëjtën fotografi, teksa i ka dhënë një këshillë gazetës më të madhe zvicerane Blick dhe shefin e saj Andreas Boeni.“I dashur Blick dhe Andreas Boeni. Ndërsa jeni të mërzitur në zyrat e juaja, këtu keni një foto për faqen e parë”, ishte postimi i Shaqirit.Ky postim i Shaqirit ka ardhur pasi Blick shpesh herë ka bërë shkrime jo të mira për gjilanasin, përkundër sukseseve të mëdha që ka arritur Xherdani.Gjithsesi presim nga Blick që ta dëgjojë këshillën e Shaqirit dhe ta falënderojë edhe Telegrafin për këtë foto ikonike të yllit tonë nga Kosova. /Telegrafi/
