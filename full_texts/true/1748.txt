Thaçi e Hoti bisedojnë për dialogun, në pikëpyetje takimi i presidentit me Lajçakun Një ditë para se përfaqësuesi i BE-së për dialogun Kosovë- Serbi, Miroslav Lajçak të nisë vizitën në Kosovë, kryeministri Avdullah Hoti i shkoi në zyrë presidentit Hashim Thaçi.Në takimin e parë që thotë se e kërkoi me presidentin, Hoti ka thënë se me të kanë folur për koordinim institucional për dialogun me Serbinë.Ka shtuar se do të jetë në krye të këtij procesi.Shefi i ekzekutivit ka deklaruar se do të ketë rinisje të shpejtë të dialogut dhe se për këtë janë duke u përgatitur. Këtu ka përmendur edhe takimin që do ta ketë me Lajçakun, raporton KOHA.Pas takimit njëorësh me kryeministrin, presidenti Hashim Thaçi ka thënë se Kosova është në një javë të rëndësishme për dialogun me Serbinë.ka thënë se me kryeministrin Hoti është i interesuar për koordinim rreth dialogut e jo për garë me njëri-tjetrin.Sa i përket vizitës së paralajmëruar të Lajçakut, Thaçi ka lënë në pikëpyetje nëse do ta takojë atë.Miroslav Lajçak do të qëndrojë tri ditë në Kosovë, në vizitën e parë zyrtare që nga emërimi i tij si i dërguar i BE-së për dialogun Kosovë-Serbi.© KOHA. Të gjitha të drejtat janë të rezervuara.
