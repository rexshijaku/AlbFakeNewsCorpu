Rusia: S’kemi nevojë të vjedhim, kemi marrëveshje me Oksfordin për vaksinën kundër Covid-19 Rusia ka mohuar se ka kryer sulm kibernetik ndaj Universitetit të Oksfordit, por ka njoftuar se ka nënshkruar marrëveshje me këtë institucion dhe kompaninë farmaceutike “AstraZeneca” për prodhimin e vaksinës.Fondi sovran i thesarit njoftoi publikisht përhollësitë e kësaj marrëveshjeje pasi Kremlini u akuzua për përpjekje përvjedhje të të dhënave për vaksinën përmes sulmit kibernetik, shkruan“Daily Mail”, transmeton Gazeta Express.Britania, Shtetet e Bashkuara dhe Kanadajathanë të enjten se hakerët e përkrahur nga shteti rus janë duke u përpjekur t’ivjedhin të dhënat e hulumtimeve për zbulimin e vaksinës dhe trajtimit kundërkoronavirusit nga institucionet akademike dhe farmaceutike rreth botës.Sidoqoftë, Kirill Dmitriev, kryetar i Fondit përInvestime Direkte, tha në një intervistë të premten se Moska nuk ka nevojë tëvjedhë sekrete, sepse tashmë ka një marrëveshje me kompaninë“AstraZeneca” për prodhimin e një vaksine të mundshme britanike nëRusi.“AstraZeneca tashmë ka një marrëveshje meR-Pharm për lokalizimin e plotë dhe prodhimin e vaksinës së Oksfordit në Rusi.Nuk ka asgjë që ka nevojë të vidhet. E tëra do t’i jepet Rusisë”, thaDmitriev.Në anën tjetër, vetë kompania“AstraZeneca” nuk e ka komentuar këtë deklaratë, por muajin e kaluarka njoftuar se është në bisedime me Rusinë dhe disa vende të tjera rreth marrëveshjevepër furnizim me vaksinën e mundshme kundër koronavirusit.Ndryshe, Rusia më parë ka pretenduar se ështëduke e zhvilluar vaksinën e vet, për të cilën tashmë raportohet se muajin eardhshëm do të miratohet nga rregullatori dhe do të jetë e gatshme për një pjesëtë madhe të popullsisë në shtator.
