Qeveria merr vendim për shtesat e mjekëve (E plotësuar) - Kryeministri Avdullah Hoti në mbledhjen e qeverisë ka thënë se qysh tash vendi ka hyrë në valën e dytë pandemisë.Ai ka kërkuar aktivizimin e planit të reagimit kombëtar, për furnizim me barna, ujë dhe energji dhe të tjera.“Nuk është që ka munguar deri tash ujë e rryma, por duhet një reagim për planin kombëtar, pasi situata është shqetësuese me Covid-19”, tha Hoti.Ministri i Shëndetësisë Armend Zemaj gjatë informimit të qeverisë për zbatimin e vendimeve të Qeverisë lidhur me masat anti-Covid-19, ka thënë se duke parë rritjen e shpejt të të infektuarve me virusin Covid-19 janë shtuar kapacitetet spitalore, duke aktivizuar edhe klinika të tjera për trajtimin e qytetarëve me virus.Me mobilizim të aktiviteteve spitalore, ai tha se aktualisht janë 700 shtretër për trajtimin e rasteve me Covid-19.Ai në fund ka kërkuar zbatimin e masave të qeverisë për parandalimin e Covid-19.Në mbledhjen e Qeverisë sot po ashtu është shqyrtuar raporti gjashtëmujor i buxhetit 2020, ku sipas ministres së Financave, Hykmete Bajrami, në këtë periudhë ka një rënie të të hyrave buxhetore prej 11 për qind si pasojë e pandemisë.Hoti kërkon aktivizimin e planit për Reagim Kombëtar në luftimin e COVID-19Kryeministri i Kosovës, Avdullah Hoti në mbledhjen e Qeverisë, ka kërkuar që të përfshihet plani i reagimit kombëtar, në luftimin e pandemisë COVID-19, i cili parasheh angazhimin e institucioneve qendrore dhe lokale.“Unë kërkoj që të përfshihet plani i reagimit kombëtarë i cili parasheh angazhimet e të gjitha institucioneve qendrore dhe lokale. Kërkohet përfshirja me furnizim me rrymë, ujë e deri tek institucionet financiare”, tha Hoti.Në mbledhjen e sotme të Qeverisë është marrë vendim që punëtorëve shëndetësor që po përballen me pandeminë të ju ndahen shtesa nga 300 euro.Qeveria e Kosovës miraton rritjen e akcizës së duhanitNë mbledhjen e Qeverisë është miratuar propozim vendimi për ngritje graduale të normës së tatimit të akcizës në duhan.Kjo ngritje e akcizës, sipas ministres së Financave Hykmete Bajrami, është në bazë të kalendarit për tatimin në akcizë, pasi vendi siç tha ajo ka normën më të ulët të tatimit për duhan.Ndërsa, është aprovuar edhe propozim-vendimi i shtesave mujore për personelin shëndetësor për angazhim shtesë për muajin korrik dhe gusht të vitit 2020 për ekspozim të drejtpërdrejt rrezikut të infektimit në punën e tyre gjatë trajtimit të pacientëve lidhur me virusin Covid-19.Ministrja po ashtu ka arsyetuar para kabinetit qeveritar, propozim-vendimin për hartimin e Programit për Reforma Ekonomike 2021-2023, që mori mbështetjen e Qeverisë.Edhe nesër pritet të ketë mbledhje të Qeverisë me pika të tjera të rendit të ditës, një ndër to edhe një propozim i ministrit të Punës dhe Mirëqenies Sociale, Skënder Reçica për çështje të pensionisteve.***Qeveria e Kosovës ka marrë vendim për aprovimin e shtesave mujore prej 300 eurosh për personelin shëndetësor i cili ka qenë i ekspozuar në luftën kundër koronavirusit.Vendimi është marrë në mbledhjen e sotme të qeverisë.Shtesat në fjalë, të aprovuara nga qeveria e Kosovës janë për muajin korrik dhe gusht.Ministrja e Financave, Hykmete Bajrami tha se janë përcaktuar qartë kriteteret për mjekët dhe infermierët të cilët janë marrë direkt me trajtimin e pacientëve me COVID-19.Ajo bëri të ditur se  mjetet do të merren në muajin gusht, në formë retroaktive për dy muajt.***Qeveria e Kosovës sot do të mbajë mbledhjen e radhës këtë të mërkurë në ora 11:00.Kjo është bërë e ditur nga Zyra e Kryeministrit.Nuk është bërë e ditur agjenda se për çfarë do të mbahet kjo mbledhje, teksa mbrëmjen e së martës në mbledhjen online qeveria miratoi 28 masa antiCovid.
