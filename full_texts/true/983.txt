Tragjedia e Gjilanit, gruaja vdiç pas goditjes me shufër në kokë I pandehuri N.M po dyshohet se vrau gruan e tij duke e goditur në kokë me shufër metalike rreth 1 metër e gjatë.Dosja e Prokurorisë së Gjilanit në kërkesën për caktimin e masës së sigurisë tregon se e gjitha kishte filluar me fjalosje mes sy bashkëshorteve ndërsa i pandehuri fillimisht kishte goditur gruan në pjesën e majtë të kokës me shufrën metalike.Tutje në kërkesën e siguruar nga KALLXO.com thuhet se gruaja pas goditjes ka rënë në dysheme dhe burri ka vazhduar sërish ta godasë me mjetin e rëndë.Dosja tregon se goditjet e vazhdueshme të burrit ndaj gruas tani të ndjerë kanë qenë të rënda dhe se e njëjta nuk ka arritur që t’i përballojë dhe ka vdekur.E gjithë ngjarja dyshohet se kishte ndodhur rreth orës 12:55 gjatë ditës së djeshme në shtëpinë e përbashkët të të dyshuarit dhe viktimës në fshatin Berivojcë të Komunës së Kamenicës.Prokuroria në Gjilan, më saktësisht prokurori i rastit Arben Ismajli ka kërkuar që ndaj të dyshuarit të caktohet masa e paraburgimit për të vazhduar edhe me hetimet e tjetra ndaj të njëjtit pasi qe i njëjti sipas prokurorit po dyshohet për veprën penale vrasje e rëndë.Gjatë ditës së sotme pritet të mbahet seanca për caktimin e masës së sigurisë për burrin që dyshohet se kreu vrasjen e gruas së tij në fshatin Berivojcë të Komunës së Kamenicës.Prokuroria në Gjilan ka kërkuar që ndaj të dyshuarit të caktohet masa e paraburgimit për shkak të hetimeve ndaj të njëjtit.Për shkak të ngjarjes, Prokurori i rastit Arben Ismajli ka kërkuar që përveç përcjelljes policore të të dyshuarit, ta sigurojë edhe terrenin në afërsi të Gjykatës ku po pritet të nisë seanca.Njësitet speciale janë ftuar që të mbajnë rend dhe siguri për të dyshuarin, siç mëson KALLXO.com, për shkak të shqetësimeve të sigurisë.Kjo ka bërë që prokuroria të kërkojë që përveç ekipit përcjellës, të dyshuarin ta sjellin në gjykatë edhe Njësia Speciale.Seanca për caktimin e masës së sigurisë do të mbahet pa praninë e publikut pas një vendimi të KGJK-së për shkak të pandemisë COVID-19.Ky botim është prodhuar si pjesë e projektit “Mbështetja e medieve dhe gazetarisë për të drejtat e njeriut në Kosovë”, përkrahur nga zyra e Bashkimit Evropian në Kosovë dhe realizuar nga Kosovo 2.0, CEL dhe QKSGJ. Përmbajtja e këtij botimi është përgjegjësi e Internews Kosova dhe në asnjë mënyrë nuk mund të konsiderohet si qëndrim i BE-së,  K2.0, CEL apo QKSGJ.
