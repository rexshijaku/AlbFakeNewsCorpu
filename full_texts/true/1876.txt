Hoti akuzon inspektoratin dhe policinë për moszbatim të masave ndaj coronavirusit Kryeminsitri Avdullah Hoti, po akuzon policinë dhe inspektoratin se nuk po zbatojnë vendimet e qeverisë për masat kundër coronavirusit.Derisa ka përmendur protestat që janë mbajtur gjatë këtyre ditëve,  Hoti thekson se përgjegjësia duhet të kërkohet në mënyrë zinxhirore.Pas takimit Hoti të komitetit për vlerësimin e situatës me COVID-19, Hoti tha se gjatë këtyre ditëve janë organizuar aktivitete sportive dhe protesta në mes të Prishtinës pa leje, derisa nuk është ndërmarrë asgjë.Shefi i ekzekutivit, tha se janë të shqetësuar me mos respektimin e masave në disa raste, dhe mos respektimin e nevojshëm të inspektoriatit dhe policisë, njofton Telegrafi.“Kemi pasur gjatë ditëve të fundit aktivitete sportive në masë pa leje, dhe pa i respektuar masat që i ka vendosur instituti, dhe masat që i ka vendosur qeveria. Ka pasur edhe protesta midis Prishtine, pa leje të policisë dhe pa i respektuar masat e qeverisë. Kjo nuk është e tolerueshme, nuk duhet të tolerohet dhe personat përgjegjës në zingjirin komandues komplet të institucioneve përkatëse duhet të marrin përgjegjësinë për mos respektim të vendimeve të qeverisë”, ka shtuar Hoti.
