Nga Afrika e Jugut në Kosovë, ja arsyeja Kampionia e re e Kosovës, Drita nga Gjilani, ka vendosur ta përforcojë shtabin teknik, në prag të ndeshjeve parakualifikuese të Ligës së Kampionëve.Në fakt, “Intelektualët” kanë arritur marrëveshje me trajnerin Alan Clark, i cili do ta marrë pozitën e asistent trajnerit tek gjilanasit.Clark aktualisht është trajner i ekipit Black Leopards në Premierligën jug-afrikane, por e ndërpreu kontratën me këtë klub për t’iu bashkuar menjëherë ekipit Bardhekaltër.Ai do të jetë përkohësisht ndihmës-trajner, me mundësi që dikur më vonë të bëhet edhe trajneri i parë, njofton mediumi “businesslive.co.za”.“Unë nuk doja t’i lija Leopards. Unë e kisha ndërmend ta përfundoja sezonin këtu”, ka thënë Clark për mediat jug-afrikane.“I kishim edhe gjashtë ndeshje dhe dëshiroja të isha këtu. Ky klub më dha mundësi fantastike, e kam shijuar eksperiencën këtu”, vazhdoi ai.“Ndërkohë, në Evropë kanë përfunduar ligat dhe ekipet po bëhen gati prej tash për sezonin e ri. Klubi të cilit do t’i bashkohem, vitin e kaluar nuk arriti të kualifikohej në Europa League. Dhe, tash dua ta ndihmoj këtë ekip. Si jug-afrikan, ne nuk kemi mundësi të tilla shpesh”, nënvizoi Clark.Dua të punojë në një ekip që luan në Europa League apo në Champions League. Dua ta testoj veten. Mendoj se e kam aftësinë për ta kryer këtë punë. Ekipi im i ri do ta nisë fazën para-sezonale në gusht dhe më duhet të shkoj menjëherë atje”, përfundoi Clark.
