Kujdes: Personat shtatlartë janë më shumë të rrezikuar nga infektimi me COVID-19 Personat shtatlartë mund të përballen me një rrezik më të madh për t’u infektuar me COVID-19, së paku kështu thotë një studim i ri, i cili bazohet në teorinë që sëmundja gjendet edhe në ajër.Të dhënat nga 2,000 njerëz në Mbretërinë e Bashkuar dhe Shtetet e Bashkuara të Amerikës treguan se burrat më të gjatë se 1.82 metra ishin dy herë më shumë të ngjarë të diagnostikoheshin me coronavirus, shkruan DailyMail.Gratë gjithashtu kishin shanse më të larta infektimi nëse ishin më të gjata se 1.82 metra. Por, kishte pak gra në studim dhe kështu këto rezultate nuk janë aq të besueshme. Studiuesit thanë se gjetjet nuk do të thotë se njerëzit e gjatë janë gjenetikisht më të prekshëm ndaj infeksionit.Në vend të kësaj, ekipi beson se rezultatet tregojnë se COVID-19 përhapet përmes grimcave të vockla të quajtura aerosole që zgjaten në ajër pas frymëmarrjes.Shkencëtarët thanë se njerëzit më të gjatë nuk do të kishin rrezik më të madh, nëse virusi përhapet kryesisht përmes teshtitjes ose kollitjes, të cilat prodhojnë pika të mëdha që bien në tokë shpejt.Zyrtarët shëndetësorë kanë përjashtuar deri më tani që COVID-19 është ajror. Por, kohët e fundit ata po shqyrtojnë ‘provat e reja’.Lexoni edhe:Pacolli thotë se ajo çka ndodhi në komision ishte e orkestruar nga dikushRezultatet e anketës u analizuan nga një ekip shkencëtarësh të të dhënave në Mbretërinë e Bashkuar, Norvegji dhe SHBA., të udhëhequr nga ekspertë të Universitetit të Oksfordit.Gjetjet mbështesin teorinë që grimcat e imëta të coronavirusit të emetuar përmes frymëmarrjes dhe të folurit mund të zgjaten në ajër për orë të tëra. Mund të nënkuptojë që vendosja e maskave është edhe më e rëndësishme sesa mendohet, sipas profesorit Evan Kontopantelis, nga Universiteti i Mançesterit.Duke diskutuar gjetjet, ai tha: “Rezultatet e këtij studimi sugjerojnë se transmetimi aerosol është i mundur”.“Kjo është sugjeruar nga studime të tjera, por metoda jonë e konfirmimit është e re. Megjithëse distancimi social është akoma i rëndësishëm sepse transmetimi nga pikat mund të ndodhë ende. Gjithashtu, pastrimi i ajrit në hapësirat e brendshme duhet të hulumtohet më tej.”Studimi gjithashtu zbuloi se njerëzit kishin më shumë të ngjarë të infektohen coronavirus nëse do të kishin nevojë të udhëtonin për të punuar duke përdorur transportin publik.(Kosova Sot Online)
