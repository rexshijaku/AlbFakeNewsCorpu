I vdiq shoferi nga COVID, Elisa Spiropali dedikim të ndjerë: Kur e mora vesh, vetëm më rridhnin lot pa kontroll!
Shoferi i ministres Elisa Spiropali  humbi jetën tragjikisht sot si pasojë e COVID 19.58-vjeçari me profesion gardist, Gani Potka e humbi sot betejën me coronavirusin në spitalin COVID 2 ‘Shefqet Ndroqi’.Ndërkaq, Spiropali ka shprehur gjithë dhimbjen përmes një dedikimi në rrjetet sociale teksa ndan edhe përjetimet e momentit kur mori lajmin për vdekjen e tij.“Kur komandanti i Gardës më solli jetëshkrimin me fotografinë tënde, e kuptova menjëherë që ishe i duhuri. Rrezatoje përkorësi, fisnikëri, mirësi.12 orë në ditë, për 1 vit e gjysëm, më shoqërove kudo, i duruar, i vëmendshëm, i kujdesshëm. Çdo ditë sillje maskat, ujin, i vendosje tek dera e makinës, më tërhiqje vërejtje se pija pak. E thoje me krenari që s’kishe pirë kurrë një aspirinë.Kur më lajmëruan që ke humbur vetëdijen dhe të kanë intubuar, tronditja ishte aq e madhe sa nuk nxorra dot asnjë fjalë. Vetëm lot që rridhnin pa kontroll. Sot, që ky virus i pabesë të mori frymën dhe jetën, s’kam më as lot. Nalta të adhuronte, çdo njëri nga ne që të njohu të donte dhe të respektonte. Na ke tronditur dhe trishtuar thellësisht. Për familjen tënde nuk ka ngushëllim, por ne do iu gjendemi gjithmonë! Prehu i qetë, Gani! Dritë pastë shpirti yt i mirë!”, shkruan Spiropali.