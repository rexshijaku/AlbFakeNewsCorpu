Kabashi, njeriu që po e bën një qytet me rrethinë të jetojë ëndrrën dhe as mos të fle nga emocionet Është fitues i Vitit 2020! Është njeriu që meriton notën më shumë se dhjetëshe. I qetë e fjalë pak, do punë shumë, por gjithnjë rezultatet i do me djersë e jo me dallavere! Është presidenti i klubit të futbollit Ballkani nga Theranda, Arsim Kabashi!Njeriu që po e bën një qytet me rrethinë të jetojë ëndrrën dhe as mos të fle nga emocionet.Është edhe humanist i madh! I dha jetë futbolli Therandës me rrethinë. Qyteti me rrethinë që jeton me dashurinë e futbollit dhe nuk fle as nga emocionet!Ballkani nuk arriti ta fitojë titullin e kampionit, tani është në luftë për Kupën e Kosovës, ku nesër në orën 17.45 ndeshen me Prishtinën. Finalja e madhe luhet në stadiumin “Fadil Vokrri” në Prishtinë.Falë Kabashit, sot Theranda me rrethinë po flet pareshtur për futbollin dhe po mendojnë vetëm për ditën e nesërme, për finalen e madhe, me ëndrrën e madhe se trofeu i Kupës për herë të parë në histori do të jetë në vitrinat e Ballkanit. Jo me kaq, por do të kualifikohen edhe në garat e Europa League!Njeriu që ka bërë një qytet në çdo vend e në çdo skutë të flas vetëm për futbollin. Kabashi që ka ndërtuar një Ballkan të frikshëm, me një lojë të përsosur me kryetrajnerin Ismet Munishi. Një personalitet i shquar që ka bërë qytetin me rrethinë, në momente t’ju rrjedhin edhe lotët e gëzimit edhe lotët e zhgënjimit.Edhe nëse Ballkani mbetet pa trofe, sërish Theranda me rrethinë duhet t’i falënderohen e përkulen këtij burri, Arsim Kabashi, këtij njeriu që nuk kursen asgjë që të rritet niveli i lojës më të popullarizuar në botë. Ta bësh krenar një qytet me rrethinë, të mbash në ankth ekipe me renome, nuk është një filozofi e thjeshtë, por e punës dhe e angazhimit, e investimit, disiplinës, harmonisë dhe frymës profesionale që u krijua në klub.Nuk është trimëri vetëm ta kapësh pushkën e të shkosh në luftë, është trimëri edhe kur krijon kushte e atmosferë brilante, gëzon një kolektiv dhe e bën të lumtur një qytet me rrethinë! I tillë është Kabashi.Kabashi si në fitore e si në humbje, si në barazime, gjithmonë i buzëqeshur, sepse e do futbollin dhe e do rritjen e nivelit të saj në përgjithësi të Kosovës!Theranda me rrethinë, i ka borxh këtij njeriut, i ka borxh deri në pikën e fundit, që ia ktheu shkëlqimin dhe e ka bërë jo vetëm Kosovën por edhe shtetet e rajonit të flasin e të shkruajnë për Ballkanin simpatik e me lojën më të mirë që ka! Kjo është fitoja më e madhe e Ballkanit apo triumfit karshi të tjerëve, që kanë vlerë më shumë si titulli dhe Kupa!Kabashi apo ky burrë, edhe nëse e fiton finalen, është krenari që t'i rrjedhin lotët e gëzimit por edhe nëse e humb atë, duhet të jetë ballëlart dhe i buzëqeshur sepse është sport, dhe është një lojë finale! Le të fitojë më i miri!Arsim Kabashi – personalitet i vitit 2020!
