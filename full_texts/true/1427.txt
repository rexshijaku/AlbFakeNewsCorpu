Çfarë shërojnë manaferrat?
MANAFERRATManaferrat, për faktin se posedojnë shumë përbërës dhe vlera të larta ushqyese, konsiderohen si ushqim me vlera të larta. Përmban antioksidues shumë shërues, si vitaminat C, vitamina E dhe acide të shëndetshme. Antioksiduesit ndihmojnë në mbrojtjen nga kanceri, mbrojnë sistemin kardiovaskular, ngadalësojnë plakjen e organizmit dhe ndikojnë mirë ndaj dëmtimeve të lëkurës si pasojë e rrezeve të dëmshme të diellit.Lexoni edhe:A duhet t’i ushqejnë fëmijët me gji nënat e infektuara me Covid-19, flasin nga OBSHBORONICATVera është stina e boronicave të shëndetshme. Pos se janë të shijshme dhe mund të përdoren në mënyra të ndryshme, boronicat edhe shpëtojnë jetë. Boronicat e kaltra zvogëlojnë rrezikun e kancerit dhe sëmundjeve të zemrës. Janë të pasura me fibra, e sidomos me pektinë, që është i rëndësishëm për uljen e shtypjes së gjakut dhe kolesterolit. Parandalojnë fryrjet në stomak dhe kanë efekt antibakterial. Ekzistojnë hulumtime që tregojnë se boronicat zvogëlojnë rrezikun nga lloje të ndryshme të kancerit, si ai i vezoreve, zorrës së trashë dhe mushkërive.MJEDRATKjo ferrë është e pranishme gjatë gjithë verës, e gjithmonë e më shumë po vërtetohet përmes studimeve se nuk bëhet fjalë vetëm për nj ferrë të shijshme. Në fakt, mjedra përbëhet prej shumë vitaminave dhe mineraleve dhe kanë përbërës me antioksidues. Hulumtimet tregojnë se përbërësit antioksidues të mjedrës janë më të fortë se ata që gjenden në dredhëz, domate apo në kivi, e këta përbërës nuk humbin as përmes ngrirjes. Mjedrat janë të pasura me fibra dhe ndikojnë mirë në tretje, e thuhet se mbron edhe prej disa llojeve të kancerit.RRUSHI PA FARARrushin pa fara mos e anashkaloni kurrsesi gjatë kësaj vere. Sikurse edhe ferrat tjera, janë të pasur me vitamina, minerale dhe acide të shëndetshme. Janë të pasura me vitamina C, e përmbajnë edhe B1 dhe B2 si dhe hekur, fosfor dhe natrium. Rrushi pa fara njihet si një diuretik, ju sugjerohet personave që vuajnë nga lodhja kronike dhe plogështia. Parandalojnë shfaqjen e disa llojeve të kancerit dhe ndikojnë mirë në shëndetin e eshtrave.(Kosova Sot Online)